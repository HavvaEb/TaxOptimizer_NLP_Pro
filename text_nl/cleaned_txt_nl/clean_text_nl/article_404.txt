Decreet houdende instemming met het samenwerkingsakkoord van 25 februari 2021 tot wijziging van het Kaderakkoord tot samenwerking van 27 februari 2014 tussen de Franse Gemeenschap, het Waals Gewest en de Franse Gemeenschapscommissie betreffende het inter-Franstalig overleg inzake gezondheid en bijstand aan personen en betreffende gemeenschappelijke principes die op deze laatsten van toepassing zijn om het hoofd te bieden aan de COVID-19 noodsituaties Het Parlement van de Franse Gemeenschap heeft aangenomen en Wij, Regering, bekrachtigen hetgeen volgt : Enig artikel - Instemming wordt verleend met het samenwerkingsakkoord van 25 februari 2021 tot wijziging van het Kaderakkoord tot samenwerking van 27 februari 2014 tussen de Franse Gemeenschap, het Waals Gewest en de Franse Gemeenschapscommissie betreffende het inter-Franstalig overleg inzake gezondheid en bijstand aan personen en betreffende gemeenschappelijke principes die op deze laatsten van toepassing zijn om het hoofd te bieden aan de COVID-19 noodsituaties. Kondigen dit decreet af, bevelen dat het in het Belgisch Staatsblad zal worden bekendgemaakt. Brussel, 11 maart 2021. De Minister-President, P.-Y. JEHOLET De Vicepresident en Minister van Begroting, Ambtenarenzaken, Gelijke kansen en het toezicht op « Wallonie-Bruxelles Enseignement", Fr. DAERDEN De Vicepresidente en Minister van Kind, Gezondheid, Cultuur, Media en Vrouwenrechten, B. LINARD De Minister van Hoger Onderwijs, Onderwijs voor sociale promotie, Universitaire ziekenhuizen, Hulpverlening aan de jeugd, Justitiehuizen, Jeugd, Sport en Promotie van Brussel, V. GLATIGNY De Minister van Onderwijs, C. DESIR _______ Nota Zitting 2020-2021 Stukken van het Parlement.- Ontwerp van decreet, nr. 207-1. - Tekst aangenomen tijdens de plenaire vergadering, nr. 207-2. Integraal verslag. - Bespreking en aanneming. - Vergadering van 10 maart 2021. Samenwerkingsakkoord tot wijziging van het kaderakkoord tot samenwerking van 27 februari 2014 tussen de Franse Gemeenschap, het Waals Gewest en de Franse Gemeenschapscommissie betreffende het overleg tussen Franstaligen inzake gezondheid en bijstand aan personen en betreffende de gemeenschappelijke beginselen die in deze aangelegenheden van toepassing zijn, om het hoofd te bieden aan COVID-19-noodtoestanden Gelet op de bijzondere wet van 8 augustus 1980 tot hervorming der instellingen, gewijzigd bij de bijzondere wet van 16 juli 1993, artikel 5, § 1, I en II, en artikel 92bis, § 1; Gelet op het bijzonder decreet van de Franse Gemeenschap van 3 april 2014 betreffende de bevoegdheden van de Franse Gemeenschap, waarvan de uitoefening wordt overgedragen aan het Waals Gewest en aan de Franse Gemeenschapscommissie, artikel 13; Gelet op het decreet van de Vergadering van de Franse Gemeenschapscommissie van 4 april 2014 betreffende de bevoegdheden van de Franse Gemeenschap, waarvan de uitoefening wordt overgedragen aan het Waals Gewest en de Franse Gemeenschapscommissie, artikel 13; Gelet op het decreet van het Waals Gewest van 11 april 2014 betreffende de bevoegdheden van de Franse Gemeenschap, waarvan de uitoefening wordt overgedragen aan het Waals Gewest en de Franse Gemeenschapscommissie, artikel 13; Overwegende dat er oplossingen moeten worden gevonden om het hoofd te bieden aan de noodtoestanden voortvloeiend uit de COVID-19-pandemie en dat het kaderakkoord tot samenwerking van 27 februari 2014 tussen de Franse Gemeenschap, het Waals Gewest en de Franse Gemeenschapscommissie betreffende het overleg tussen Franstaligen inzake gezondheid en bijstand aan personen en betreffende de gemeenschappelijke beginselen die in deze aangelegenheden van toepassing zijn, onverwijld moet worden gewijzigd, teneinde de raadpleging van het ministerieel comité en het overlegorgaan in het kader van de aanneming van wet- of regelgeving die specifiek gericht is op de bestrijding van COVID-19 te bespoedigen; Overwegende dat het beheer van de pandemie een extreme reactiviteit vereist en een groot aantal wijzigingen van decreten en regelgeving met zich meebrengt die dringend moeten worden goedgekeurd (inzonderheid op basis van artikel 3 of artikel 84, § 1, eerste lid, 3°,  van de wetten op de Raad van State, gecoördineerd op 12 januari 1973), in uitvoering inzonderheid van beslissingen van het Overlegcomité of van de Interministeriële Conferentie Volksgezondheid, en die reeds grotendeels zijn gecoördineerd tussen de deelstaten ; Overwegende dat de in het samenwerkingsakkoord vastgestelde termijnen onverenigbaar zijn met deze eis van dwingende hoogdringendheid; Overwegende dat derhalve specifiek voor voorontwerpen en voorstellen van decreten of ontwerpen van reglementaire besluiten die worden genomen in het kader van de bestrijding van COVID-19, in een versnelde procedure van bijzonder dringende aard is voorzien; Overwegende dat de raadpleging verzekerd wordt door de ministers van Volksgezondheid en de ministers-presidenten, enerzijds, in de Interministeriële Conferentie Volksgezondheid en, anderzijds, in het Overlegcomité voor de dossiers betreffende de bestrijding van COVID-19 waarvoor overleg vereist is; Overwegende dat de dringende noodzakelijkheid met redenen omkleed is, Het is noodzakelijk om een samenwerkingsakkoord te sluiten, TUSSEN De Franse Gemeenschap, vertegenwoordigd door haar Regering in de persoon van minister-president P-Y Jeholet; Het Waals Gewest, vertegenwoordigd door zijn regering in de persoon van minister-president E. Di Rupo; De Franse Gemeenschapscommissie, vertegenwoordigd door haar college in de persoon van voorzitster B. Trachte, Artikel 1. In hoofdstuk V van het kaderakkoord tot samenwerking van 27 februari 2014 tussen de Franse Gemeenschap, het Waals Gewest en de Franse Gemeenschapscommissie betreffende het overleg tussen Franstaligen inzake gezondheid en bijstand aan personen en betreffende de gemeenschappelijke beginselen die in deze aangelegenheden van toepassing zijn, wordt een afdeling 2/1 ingevoegd met als opschrift "De procedure voor extreme noodtoestanden in het kader van de bestrijding van de COVID-19-pandemie". Art. 2.  In afdeling 2/1, ingevoegd bij artikel 1, wordt een artikel 15/1 ingevoegd, luidend als volgt: "Art. 15/1. Indien het voorontwerp, het voorstel van decreet of het ontwerp van reglementair besluit dat ter raadpleging wordt voorgelegd specifiek de bestrijding van COVID-19 beoogt, worden het ministerieel comité en het overlegorgaan gelijktijdig geraadpleegd en beschikken zij over een termijn van ten hoogste twee kalenderdagen om advies uit te brengen. Indien binnen de in het voorgaande lid bedoelde termijn geen advies is uitgebracht, wordt de formaliteit geacht vervuld te zijn. " . Art. 3. Dit samenwerkingsakkoord treedt in werking op 17 maart 2021, op voorwaarde dat alle instemmingsnormen ervan vóór die datum zijn aangenomen door de Parlementen van de Franse Gemeenschap en van het Waals Gewest, alsook door de Vergadering van de Franse Gemeenschapscommissie. Bij gebreke daaraan treedt het akkoord in werking de dag waarop de laatste instemmingsnorm is aangenomen. Brussel, 25 februari 2021, in evenveel exemplaren als er overeenkomstsluitende partijen zijn, in de Franse taal. Voor de regering van de Franse Gemeenschap : De Minister-President, P-Y. JEHOLET Voor de Waalse regering : De minister-president, E. DI RUPO Voor het College van de Franse Gemeenschapscommissie : De voorzitster van het College, B. TRACHTE