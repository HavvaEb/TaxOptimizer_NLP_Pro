Omzendbrief nr. 683 Aanpassing van het bedrag van de kilometervergoeding 2020 Aan de federale overheidsdiensten en aan de diensten die ervan afhangen, aan het Ministerie van Landsverdediging, evenals aan de instellingen van openbaar nut behorende tot het federaal administratief openbaar ambt zoals gedefinieerd in artikel 1 van de wet van 22 juli 1993 houdende bepaalde maatregelen inzake ambtenarenzaken, Mevrouw de Minister, Mijnheer de Minister, Met toepassing van artikel 74 van het koninklijk besluit van 13 juli 2017 tot vaststelling van de toelagen en vergoedingen van de personeelsleden van het federaal openbaar ambt, wordt het bedrag van de kilometervergoeding vastgesteld op 0,3542 euro per kilometer voor de periode van 1 juli 2020 tot 30 juni 2021. Met toepassing van artikel 3bis van hat koninklijk besluit van 24 december 1993 ter uitvoering van de wet van 6 januari 1989 tot vrijwaring van 's lands concurrentievermogen, ingevoegd bij de wet van 23 april 2015 tot verbetering van de werkgelegenheid, wordt het indexcijfer van de consumptieprijzen bepaald in het artikel 74, § 1 er , van het voormeld koninklijk besluit van 13 juli 2017 vervangen door de afgevlakte gezondheidsindex. Dit bedrag wordt als volgt vastgesteld : Eerste deel : 80 % van de vorige kilometervergoeding x afgevlakte gezondheidsindex mei 2020/afgevlakte gezondheidsindex mei 2019 of 80 % van [0,3653 x 107,84/106,74 ] = 0,29525 EUR Tweede deel : 20 % van de vorige kilometervergoeding x Diesel + Benzine mei 2020/Diesel + Benzine mei 2019 of 20 % de [0,3653 x (1,2507 + 1,2626)/(1,5575 + 1,5587) ] = 0,05892 EUR Totaal bedrag : 0,29525 EUR + 0,05892 EUR = 0,3542 EUR De Minister van Ambtenarenzaken, D. CLARINVAL