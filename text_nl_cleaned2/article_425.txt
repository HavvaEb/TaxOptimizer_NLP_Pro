Besluit van de Vlaamse Regering houdende de toekenning van een bijkomende toelage aan de hogeronderwijsinstellingen voor noodzakelijke digitalisering ingevolge impact van COVID-19 op het academiejaar 2020-2021 Rechtsgronden Dit besluit is gebaseerd op: - het decreet tot het nemen van dringende tijdelijke maatregelen in het onderwijs naar aanleiding van de coronacrisis (IV) van 30 oktober 2020, artikel 17, 34 en 36; - het decreet tot het nemen van dringende en tijdelijke maatregelen in het onderwijs naar aanleiding van de coronacrisis (V) 18 december 2020, artikel 8; - het besluit van de Vlaamse Regering tot codificatie van de decretale bepalingen betreffende het hoger onderwijs van 11 oktober 2013, artikel III.23 en III.67. Vormvereisten De volgende vormvereisten zijn vervuld: - de inspectie van financiën heeft advies gegeven op 15 december 2020. - de Vlaamse minister bevoegd voor de Financiën en begroting heeft zijn akkoord gegeven op 18 december 2020. Omwille van de hoogdringendheid wordt er geen advies aan de Raad van State gevraagd. Het spoedeisend karakter wordt gemotiveerd opdat de middelen zo snel mogelijk en nog in het lopende academiejaar zouden kunnen worden toegekend zodat de meest dringende digitaliseringsnoden kunnen worden opgevangen. Motivering Dit besluit is gebaseerd op het volgende motief: Na de beslissing van het Overlegcomité, werden de instellingen hoger onderwijs gedwongen hun onderwijs sterk aan te passen. Om kwaliteitsvol onderwijs te kunnen blijven garanderen dienen de hogescholen en universiteiten sterk te investeren in afstandsonderwijs, de daaraan gekoppelde IT-toepassingen en een veilig verloop van de examens. Naast de reguliere hogescholen en universiteiten zijn ook heel wat andere erkende instellingen voor hoger onderwijs geconfronteerd met dergelijke meerkosten. De Vlaamse Regering wil op beide vlakken de nodige ondersteuning bieden. Juridisch kader Dit besluit sluit aan bij de volgende regelgeving: - decreet tot het nemen van dringende tijdelijke maatregelen in het onderwijs naar aanleiding van de coronacrisis (IV) van 30 oktober 2020, artikel 17, 34 en 36; - het decreet tot het nemen van dringende en tijdelijke maatregelen in het onderwijs naar aanleiding van de coronacrisis (V) van 18 december 2020, artikel 8; - het besluit van de Vlaamse Regering tot codificatie van de decretale bepalingen betreffende het hoger onderwijs van 11 oktober 2013, artikel III.23 en III.67. Initiatiefnemer Dit besluit wordt voorgesteld door de Vlaamse minister van Onderwijs, Sport, Dierenwelzijn en Vlaamse Rand. Na beraadslaging, DE VLAAMSE REGERING BESLUIT: Artikel 1. Aan de universiteiten en de hogescholen wordt een bedrag van 2.625.000 euro aan bijkomende werkingsmiddelen toegekend voor ondersteuning op het vlak van examenafname op afstand. Dit bedrag wordt verdeeld a rato van een vast bedrag per instelling: Instelling Bedrag Thomas More Mechelen-Antwerpen 125.000 Hogeschool West-Vlaanderen 125.000 Arteveldehogeschool 125.000 Hogeschool Gent 125.000 Katholieke Hogeschool Vives Noord 125.000 Katholieke Hogeschool Vives Zuid 125.000 Odisee 125.000 Erasmushogeschool Brussel 125.000 UC Leuven 125.000 UC Limburg 125.000 Thomas More Kempen 125.000 LUCA School of Arts 125.000 Karel de Grote-Hogeschool KH Antwerpen 125.000 PXL 125.000 AP Hogeschool Antwerpen 125.000 K.U.Leuven+KUB 125.000 UHasselt 125.000 Universiteit Antwerpen 125.000 V.U.Brussel 125.000 UGent 125.000 Hogere Zeevaartschool 125.000 Totaal 2.625.000 Art. 2. Aan de universiteiten en de hogescholen wordt voor de periode 3 november tot en met het einde van academiejaar 2020-2021 een bedrag van 5.375.000 euro toegekend aan bijkomende werkingsmiddelen als compensatie voor extra kosten met betrekking tot digitalisering die de verlengde COVID-19-maatregelen met zich meebrengen. Het bedrag uit het eerste lid wordt verdeeld volgens de verdeling volgens het aantal inschrijvingen op 31/10/2020 (HOIC): Instelling Bedrag Thomas More Mechelen-Antwerpen 206.659 Hogeschool West-Vlaanderen 149.311 Arteveldehogeschool 272.448 Hogeschool Gent 314.311 Katholieke Hogeschool Vives Noord 75.850 Katholieke Hogeschool Vives Zuid 220.445 Odisee 219.250 Erasmushogeschool Brussel 122.489 UC Leuven 181.315 UC Limburg 103.380 Thomas More Kempen 174.534 LUCA School of Arts 60.749 Karel de Grote-Hogeschool KH Antwerpen 264.351 PXL 185.586 AP Hogeschool Antwerpen 284.736 Hogere Zeevaartschool 9.939 K.U.Leuven+KUB 978.357 UHasselt 76.903 Universiteit Antwerpen 354.290 V.U.Brussel 296.537 UGent 823.560 Totaal 5.375.000 Art. 3.  § 1. Aan het Instituut voor Tropische Geneeskunde wordt voor de periode van 1 december 2020 tot 30 juni 2021 een bijkomende toelage toegekend van 450.000 euro als compensatie voor extra kosten met betrekking tot digitalisering die de verlengde COVID-19-maatregelen met zich meebrengen. § 2. Aan de Vlerick Business School wordt voor de periode van 1 december 2020 tot 30 juni 2021 een bijkomende toelage toegekend van 340.000 euro als compensatie voor extra kosten met betrekking tot digitalisering die de verlengde COVID-19-maatregelen met zich meebrengen. § 3. Aan de Antwerp Management School wordt voor de periode van 1 december 2020 tot 30 juni 2021 een bijkomende toelage toegekend van 170.000 euro als compensatie voor extra kosten met betrekking tot digitalisering die de verlengde COVID-19-maatregelen met zich meebrengen. Art. 4.  De controle op de aanwending van deze bijkomende toelagen wordt uitgeoefend door het college van Regeringscommissarissen van het Hoger Onderwijs. Art. 5. De Vlaamse minister, bevoegd voor Onderwijs, Sport, Dierenwelzijn en Vlaamse Rand is belast met de uitvoering van dit besluit. Brussel, 18 december 2020. De minister-president van de Vlaamse Regering, J. JAMBON De Vlaamse minister van Onderwijs, Sport, Dierenwelzijn en Vlaamse Rand, B. WEYTS