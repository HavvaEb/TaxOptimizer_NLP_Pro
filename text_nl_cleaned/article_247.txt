Koninklijk besluit tot uitbreiding en verlenging van de maatregelen genomen op vlak van werkloosheid in het kader van de strijd tegen de verspreiding van het coronavirus COVID-19 FILIP, Koning der Belgen, Aan allen die nu zijn en hierna wezen zullen, Onze Groet. Gelet op de besluitwet van 28 december 1944 betreffende de maatschappelijke zekerheid der arbeiders, artikel 7, § 1, derde lid, i, vervangen bij de wet van 14 februari 1961, § 1septies, ingevoegd bij wet van 25 april 2014, en § 1octies, ingevoegd bij wet van 25 april 2014; Gelet op de wet van 9 juni 2020 tot invoering van een recht op uitkeringen bij tijdelijke werkloosheid van gepensioneerden van 65 jaar omwille van het COVID-19-virus, artikel 4; Gelet op het koninklijk besluit van 25 november 1991 houdende de werkloosheidsreglementering; Gelet op het koninklijk besluit van 30 maart 2020 tot aanpassing van de procedures in het kader van tijdelijke werkloosheid omwille van het Covid-19-virus en tot wijziging van artikel 10 van het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende de werkloosheidsreglementering en tot invoeging van de artikelen 36sexies, 63bis en 124bis in hetzelfde besluit; Gelet op het koninklijk besluit van 22 juni 2020 betreffende diverse tijdelijke maatregelen in de werkloosheidsreglementering omwille van het Covid-19-virus en tot wijziging van de artikelen 12 en 16 van het koninklijk besluit van 30 maart 2020 tot aanpassing van de procedures in het kader van tijdelijke werkloosheid omwille van het Covid-19-virus en tot wijziging van artikel 10 van het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende de werkloosheidsreglementering en tot invoeging van de artikelen 36sexies, 63bis en 124bis in hetzelfde besluit; Gelet op het koninklijk besluit van 15 juli 2020 tot verlenging van de maatregelen genomen op vlak van werkloosheid in het kader van de strijd tegen de verspreiding van het coronavirus COVID-19 (I); Gelet op het advies van het beheerscomité van de Rijksdienst voor Arbeidsvoorziening, gegeven op 12 november 2020; Gelet op de adviezen van de inspecteur van Financiën, gegeven op 23 oktober 2020 et 27 oktober 2020; Gelet op het akkoord van de Staatssecretaris voor Begroting, gegeven op 9 december 2020; Gelet op artikel 8, § 2, 1° en 2°, van de wet van 15 december 2013 houdende diverse bepalingen inzake administratieve vereenvoudiging is dit besluit uitgezonderd van de regelgevingsimpactanalyse; Gelet op advies 68.453/1 van de Raad van State, gegeven op 16 december 2020, met toepassing van artikel 84, § 1, eerste lid, 3°, van de gecoördineerde wetten op de Raad van State; Gelet op de dringende noodzakelijkheid gemotiveerd door het feit dat het coronavirus COVID-19 zich opnieuw verspreidt op Europees grondgebied en er in België dringende maatregelen worden genomen om het risico voor de volksgezondheid te beperken; Dat het nodig is om op te treden in de werkloosheidsreglementering, teneinde het mogelijk te maken om te reageren op de toename van de tijdelijke werkloosheid als gevolg van de coronavirus COVID-19-epidemie of -pandemie en de gevolgen ervan op te vangen en teneinde snel maatregelen te kunnen nemen; Dat de wet van 9 juni 2020 tot invoering van een recht op uitkeringen bij tijdelijke werkloosheid van gepensioneerden van 65 jaar omwille van het COVID-19-virus, het koninklijk besluit van 30 maart 2020 tot aanpassing van de procedures in het kader van tijdelijke werkloosheid omwille van het Covid-19-virus en tot wijziging van artikel 10 van het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende de werkloosheidsreglementering en tot invoeging van de artikelen 36sexies, 63bis en 124bis in hetzelfde besluit en het koninklijk besluit van 22 juni 2020 betreffende diverse tijdelijke maatregelen in de werkloosheidsreglementering omwille van het Covid-19-virus en tot wijziging van de artikelen 12 en 16 van het koninklijk besluit van 30 maart 2020 tot aanpassing van de procedures in het kader van tijdelijke werkloosheid omwille van het Covid-19-virus en tot wijziging van artikel 10 van het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende de werkloosheidsreglementering en tot invoeging van de artikelen 36sexies, 63bis en 124bis in hetzelfde besluit, onder meer maatregelen bevatten die de procedures voor het aanvragen van uitkeringen als tijdelijk werkloze vereenvoudigen en om het inkomen van de tijdelijk werklozen in deze periode op peil te houden; Dat de situatie in die mate is geëvolueerd dat het verantwoord is om opnieuw en zonder onderscheid voor alle tijdelijk werkloos gestelde werknemers in deze maatregelen te voorzien tot 31 maart 2021; Dat het nemen van deze maatregelen dringend is teneinde de betrokken tijdelijk werklozen de nodige rechtszekerheid te bieden; Dat het eveneens aangewezen is te voorzien in de verlenging van de maatregel om de continuïteit van de werking van de Rijksdienst voor Arbeidsvoorziening te garanderen op het vlak van het nemen van beslissingen tot ontzegging, uitsluiting of schorsing van het recht op uitkeringen, nu duidelijk is dat de daartoe bestaande procedure ingevolge dwingende adviezen of beperkende maatregelen die niet-essentiële verplaatsingen of persoonlijke contacten pogen te vermijden ook na 31 december 2020 nog niet zal kunnen worden nageleefd of nog niet zal aangewezen zijn; Op de voordracht van de Minister van Werk, Hebben Wij besloten en besluiten Wij : Artikel 1. In artikel 16, § 1, van het koninklijk besluit van 30 maart 2020 tot aanpassing van de procedures in het kader van tijdelijke werkloosheid omwille van het Covid-19-virus en tot wijziging van artikel 10 van het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende de werkloosheidsreglementering en tot invoeging van de artikelen 36sexies, 63bis en 124bis in hetzelfde besluit, gewijzigd bij koninklijke besluiten van 22 juni 2020 en 15 juli 2020, worden de volgende wijzigingen aangebracht : 1° in het derde lid, wordt het woord "slechts" geschrapt; 2° in het vierde lid worden de woorden "5, tweede tot vierde lid," geschrapt; 3° tussen het vierde en het vijfde lid wordt het als volgt luidende lid ingevoegd : "In afwijking van het eerste lid is artikel 5, tweede tot vierde lid, van dit besluit van toepassing op de toekenning van de werkloosheidsuitkeringen die betrekking hebben op de maanden maart 2020 tot maart 2021.". Art. 2. In artikel 16 van hetzelfde koninklijk besluit van 30 maart 2020, gewijzigd door artikel 1, worden de volgende wijzigingen aangebracht : 1° paragraaf 1, tweede lid, wordt aangevuld met de woorden "en oktober 2020 tot maart 2021."; 2° in paragraaf 1, derde lid, wordt tussen de woorden "februari" en "tot" het jaartal "2020" ingevoegd en worden de woorden "december 2020" vervangen door de woorden "maart 2021"; 3° in paragraaf 1 wordt het vierde lid aangevuld met de woorden "en van 1 oktober 2020 tot en met 31 maart 2021"; 4° paragraaf 2 wordt opgeheven en de bestaande tekst van paragraaf 1, gewijzigd bij dit besluit, zal artikel 16 vormen. Art. 3. In artikel bij het koninklijk besluit van 22 juni 2020 betreffende diverse tijdelijke maatregelen in de werkloosheidsreglementering omwille van het Covid-19-virus en tot wijziging van de artikelen 12 en 16 van het koninklijk besluit van 30 maart 2020 tot aanpassing van de procedures in het kader van tijdelijke werkloosheid omwille van het Covid-19-virus en tot wijziging van artikel 10 van het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende de werkloosheidsreglementering en tot invoeging van de artikelen 36sexies, 63bis en 124bis in hetzelfde besluit, gewijzigd bij het koninklijk besluit van 15 juli 2020, worden de volgende wijzigingen aangebracht : 1° in het eerste lid worden de woorden "en van 1 oktober 2020 tot en met 31 mars 2021" ingevoegd tussen de woorden "augustus 2020" en ", zonder"; 2° het tweede lid wordt opgeheven. Art. 4. In artikel 2 van hetzelfde koninklijk besluit van 22 juni 2020 worden de volgende wijzigingen aangebracht : 1° het eerste lid wordt aangevuld met de woorden "en van 1 oktober 2020 tot en met 31 maart 2021"; 2° het tweede lid wordt opgeheven. Art. 5. In artikel 4 van hetzelfde koninklijk besluit van 22 juni 2020 worden de volgende wijzigingen aangebracht : 1° in het eerste lid worden de woorden "en van 1 oktober 2020 tot en met 31 maart 2021" ingevoegd tussen de woorden "augustus 2020" en "het dagbedrag"; 2° het tweede lid wordt opgeheven. Art. 6. In artikel 5 van hetzelfde koninklijk besluit van 22 juni 2020 wordt de datum "31 december 2020" vervangen door de datum "30 april 2021". Art. 7. In artikel 14 van het koninklijk besluit van 15 juli 2020 tot verlenging van de maatregelen genomen op vlak van werkloosheid in het kader van de strijd tegen de verspreiding van het coronavirus COVID-19 (I) worden de woorden "tot en met 31 december 2020" vervangen door de woorden "van 1 oktober 2020 tot en met 31 maart 2021" en worden de woorden "voor de werknemers die worden tewerkgesteld in de ondernemingen en sectoren die uitzonderlijk hard zijn getroffen door de coronacrisis" geschrapt. Art. 8. Artikel 15 van hetzelfde koninklijk besluit van 15 juli 2020 wordt opgeheven. Art. 9. Dit besluit heeft uitwerking met ingang van 1 oktober 2020, met uitzondering van artikel 1, dat uitwerking heeft vanaf 1 september 2020. Art. 10. De minister bevoegd voor Werk is belast met de uitvoering van dit besluit. Gegeven te Brussel, 22 december 2020. FILIP Van Koningswege : De Minister van Werk, P.-Y. DERMAGNE