Besluit van de Brusselse Hoofdstedelijke Regering tot wijziging van het besluit van de Brusselse Hoofdstedelijke Regering van 15 april 2021 betreffende steun aan de ondernemingen van de sectoren van de discotheken, de restaurants en cafés en sommige van hun leveranciers, de evenementen, de cultuur, het toerisme en de sport in het kader van de gezondheidscrisis COVID-19 De Brusselse Hoofdstedelijke Regering, Gelet op de ordonnantie van 3 mei 2018 betreffende de steun voor de economische ontwikkeling van ondernemingen, de artikelen 28 en 30; Gelet op het besluit van de Brusselse Hoofdstedelijke Regering van 15 april 2021 betreffende steun aan de ondernemingen van de sectoren van de discotheken, de restaurants en cafés en sommige van hun leveranciers, de evenementen, de cultuur, het toerisme en de sport in het kader van de gezondheidscrisis COVID-19, artikel 4; Gelet op artikel 2, § 3, 5°,  van de ordonnantie van 4 oktober 2018 tot invoering van de gelijkekansentest; Gelet op de dringende noodzakelijkheid; Overwegende dat de COVID-19-gezondheidscrisis aanzienlijke economische gevolgen heeft voor veel ondernemingen; Dat een technische wijziging van de regelgeving nodig is om een gelijke behandeling van de ondernemingen te garanderen; Op voorstel van de Minister van Economie, Na beraadslaging, Besluit : HOOFDSTUK 1. - Algemene bepalingen Artikel 1. In artikel 4 van het besluit van de Brusselse Hoofdstedelijke Regering van 15 april 2021 betreffende steun aan de ondernemingen van de sectoren van de discotheken, de restaurants en cafés en sommige van hun leveranciers, de evenementen, de cultuur, het toerisme en de sport in het kader van de gezondheidscrisis COVID-19, wordt het derde lid vervangen als volgt: "De eerste en tweede leden zijn niet van toepassing op: 1°  de begunstigden van de premies bedoeld in de hoofdstukken 3 en 5 ingeschreven in de KBO vanaf 1 oktober 2019; 2°  de begunstigden van de premie bedoeld in hoofdstuk 4 ingeschreven in de KBO vanaf 1 april 2019.". Art. 2. Dit besluit heeft uitwerking met ingang van 19 april 2021. Art. 3. De minister bevoegd voor Economie is belast met de uitvoering van dit besluit. Brussel, 30 april 2021. Voor de Brusselse Hoofdstedelijke Regering: De Minister-President van de Brusselse Hoofdstedelijke Regering R. VERVOORT De Minister van de Brusselse Hoofdstedelijke Regering bevoegd voor Economie, A. MARON