Besluit van de Waalse Regering betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net in het kader van het beheer van de crisis COVID-19 VERSLAG AAN DE REGERING De gezondheidscrisis in verband met het coronavirus heeft de opleidingsactiviteiten van IFAPME sterk beïnvloed, dat de organisatie van het einde van het opleidingsjaar heeft moeten aanpassen. Op 1 april 2021 heeft de Waalse Regering het ontwerp van besluit van de Waalse Regering betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net in het kader van het beheer van de crisis COVID-19 in eerste lezing aangenomen. Het advies van LEGISA werd op 12 april ontvangen onder nr. 1859. Het ontwerp-besluit is op 12 april 2021 voor advies voorgelegd aan de Raad van State, die op 7 mei 2021 advies heeft uitgebracht onder nr. 69.245/2. Het ontwerp-besluit werd eveneens ter instemming voorgelegd aan het College van de Franse Gemeenschapscommissie, zoals vereist in artikel 5, § 1, en in artikel 8, § 1 van de Samenwerkingsovereenkomst betreffende de Permanente Vorming van de Middenstand en de kleine en middelgrote ondernemingen, gesloten op 20 februari 1995 door de Franse Gemeenschapscommissie, de Franse Gemeenschap en het Waalse Gewest. Op 22 april 2021 heeft het College van de Franse Gemeenschapscommissie een gunstig advies uitgebracht over het ontwerp-besluit. Aanhef Overwegende dat WHO op 11 maart 2020 het coronavirus COVID-19 als een pandemie gelabeld heeft; Gelet op de verklaring van WHO in verband met de kenmerken van het coronavirus COVID-19, in het bijzonder de sterke besmettelijkheid, het sterfelijkheidsrisico en het aantal vastgestelde gevallen; Gelet op de verspreiding van het coronavirus COVID-19 op Europees grondgebied en in België; Gelet op de dringende noodzakelijkheid en het gezondheidsrisico dat het coronavirus COVID-19 voor de Belgische bevolking inhoudt; Gelet op het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken, dat met name tot doel heeft de verplaatsingen en de sociale contacten te beperken; Gelet op de impact van de gezondheidscrisis op de cursussen georganiseerd door de erkende opleidingscentra van het "Institut wallon de formation en alternance et des indépendants et petites et moyennes entreprises" (Waals instituut voor alternerende opleiding zelfstandigen en kleine en middelgrote ondernemingen), die hun face-tot-face opleidingen gedeeltelijk hebben moeten stopzetten; Overwegende dat het Instituut de continuïteit van de dienstverlening heeft gewaarborgd door in de erkende opleidingscentra een voorziening van afstandsopleiding en -opvolging op te zetten; Gelet op de noodzaak om de beoordelingen voor het opleidingsjaar 2019-2020 te organiseren, die moesten worden uitgesteld wegens de uitvoering van gezondheidsmaatregelen; Gelet op het besluit van de Waalse Regering van bijzondere machten nr. 71 van 18 december 2020 betreffende diverse bepalingen betreffende de organisatie van de doorlopende evaluatie, de examens en cursussen van het IFAPME-net wegens COVID-19; Overwegende dat het absoluut noodzakelijk is de praktische organisatie van het einde van het opleidingsjaar 2020-2021 te regelen in overeenstemming met de gezondheidsmaatregelen; Overwegende dat de COVID-19- gezondheidscrisis, naast de reeds genomen maatregelen om de continuïteit van de diensten tijdens het opleidingsjaar 2019-2020 te waarborgen, het ook noodzakelijk maakt te voorzien in specifieke regelingen voor de organisatie van cursussen en leeractiviteiten voor het opleidingsjaar 2020-2021, en de vereisten inzake aanwezigheid bij de cursussen en op de werkplek, beroepspraktijkvorming, evaluatie en het diploma waarmede de opleiding wordt afgesloten, aan te passen; Overwegende dat de COVID-19- gezondheidscrisis een sterke weerslag heeft gehad op bepaalde activiteitensectoren en dat het noodzakelijk is aan de leerlingen en cursisten die in het bijzonder getroffen zijn, bijkomende cursussen beroepspraktijk moeten worden aangeboden alsook extra tijd om zich voor te bereiden op hun praktijkexamen; Overwegende dat praktijkervaring in het bedrijf voor bepaalde opleidingen van essentieel belang blijft; Overwegende dat het gelijkheidsbeginsel en de rechtszekerheid moeten worden gewaarborgd en dat maatregelen moeten worden genomen om ervoor te zorgen dat geen enkele leerling of cursist belemmerd wordt in de uitoefening van zijn rechten of in de uitvoering van zijn verplichtingen wegens de impacten van de gezondheidscrisis; Overwegende dat de leerlingen en cursisten, alsmede de erkende opleidingscentra, zo spoedig mogelijk in kennis moeten worden gesteld van de nieuwe procedures die bij dit besluit worden voorgesteld, zodat zij zich optimaal kunnen voorbereiden; Hoofdstuk I - Definities Artikel 1 bepaalt dat dit besluit, overeenkomstig artikel 138 van de Grondwet, een aangelegenheid bedoeld in artikel 127, § 1, ervan regelt. Artikel 2 bevat verschillende definities, waaronder de nieuwe definitie van een regelmatige leerling die op zoek is naar een opleidingsbedrijf zoals bedoeld in punt 5°.  Deze nieuwe definitie vervangt de vorige definitie van kandidaat voor alternerende opleiding. Hoofdstuk 2. Afwijkingen van het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen Afdeling 1 - Gemeenschappelijke bepalingen Artikel 3 bepaalt dat de regelmatige cursist, de cursist is die voor het opleidingsjaar 2019-2020 ten minste twee derde van de cursussen georganiseerd tot 13 maart 2020, datum van de eerste lockdown, heeft gevolgd. Artikel 4 bepaalt dat de examens voor de opleidingsjaren 2019-2020 en 2020-2021 op afstand kunnen worden georganiseerd indien de gezondheidssituatie dit vereist, de praktische modaliteiten dit toelaat en na positief advies van de pedagogisch adviseur voor elke betrokken opleiding en voor elk erkend opleidingscentrum. Artikel 5 bepaalt dat het Instituut voor de twee opleidingsjaren de lijst vaststelt van de opleidingen in de door de COVID-19- crisis getroffen beroepen waarvoor het afleggen van het C-examen en de beoordeling van de eenheden van de leerresultaten buiten de in het evaluatie-besluit vastgestelde termijnen kunnen worden georganiseerd. Afdeling 2- Evaluatie aan het einde van de leertijd Artikel 6 bepaalt dat de evaluaties van de algemene kennis, beroepskennis en geïntegreerde kennis, voor het opleidingsjaar 2021-2021, georganiseerd worden over de vakcursussen die face-to-face of op afstand werden verstrekt. Artikel 7 bepaalt dat de C-examens en de beoordelingen van de eenheden van leerresultaten tot en met 30 november 2021 kunnen plaatsvinden. In artikel 8 wordt melding gemaakt van de regelmatige cursist en de regelmatige leerling die kunnen worden ingeschreven voor het C-examen, met inbegrip van de regelmatige leerling die op zoek is naar een opleidingsbedrijf. Artikel 9 bepaalt dat dat de vergadering van de raad van vormingswerkers voor de twee opleidingsjaren m.b.t. de beraadslagingen face-to-face of op afstand en uiterlijk op 30 november 2021 wordt gehouden. De raad van vormingswerkers beslist over het succes, over de tweede zittijd of, op basis van een gedetailleerd met redenen omkleed advies, over het falen van de leerling. De toezichthoudende commissie wordt na de vergadering van de raad van vormingswerkers en uiterlijk op 15 december 2021 gehouden. Afdeling 3- Evaluatie tijdens de leertijd Artikel 10 bepaalt dat de eerste en de tweede zittijden voor de examens van algemene kennis (A), beroepskennis(B) en geïntegreerde kennis (I), voor het opleidingsjaar 2021-2021, tot en met 30 september 2021 georganiseerd worden en dat ze betrekking hebben op vakcursussen die face-to-face of op afstand werden verstrekt. Artikel 11 bepaalt dat dat de vergadering van de raad van vormingswerkers voor de twee opleidingsjaren 2020-2021 m.b.t. de beraadslagingen face-to-face of op afstand en uiterlijk op 30 november 2021 wordt gehouden. De raad van vormingswerkers beslist over de toelating van de leerling in het hogere studiejaar met of zonder aanbeveling, of over de weigering van zijn toegang tot het hogere studiejaar op basis van een gedetailleerd met redenen omkleed advies. Artikel 12 bepaalt dat de toezichthoudende commissie face-to-face of op afstand en uiterlijk op 15 december 2021 wordt gehouden. Afdeling 4 - Evaluatie aan het einde van de vorming van bedrijfsleider Artikel 13 bepaalt dat de evaluaties van de basiskennis van het bedrijfsbeheer (A), van de beroepskennis(B) en geïntegreerde kennis (I), voor het opleidingsjaar 2021-2021, face-to-face of op afstand worden georganiseerd. Artikel 14 bepaalt dat de C-examens en de beoordelingen van de eenheden van de leerresultaten, voor het opleidingsjaar 2020-2021, tot en met 30 november 2021 zullen plaatsvinden. Voor het jaar 2020-2021 is bepaald dat de examens A, B, I tot en met 30 september 2021 zullen plaatsvinden en dat de zittijden voor het C-examen aan het einde van opleiding en de beoordelingen van de eenheden van de leerresultaten tot en met 30 november 2021 zullen plaatsvinden. Voor opleidingen in een beroep waarop, op de datum van bekendmaking van dit besluit, reeds de exitstrategie uit de COVID-19- gezondheidscrisis van toepassing is, wordt daarentegen bepaald dat het examen C en de beoordelingen van de eenheden van leerresultaten kunnen plaatsvinden binnen zes maanden na de exitstrategie. Deze bijzondere bepaling is bij wijze van een conservatoire maatregel getroffen. Artikel 15 bepaalt dat het erkende opleidingscentrum voor de twee opleidingsjaren de kandidaat die overeenkomstig de door het Instituut vastgestelde voorwaarden en modaliteiten kan aantonen dat hij over voldoende praktijkervaring beschikt, voor het examen C inschrijft. In sommige gevallen zijn de stage-eisen van 250 uren per jaar en 500 uren in totaal, zoals vastgesteld in de opleidingsnormen, aangepast vanwege de sluiting van de betrokken sector Artikel 16 bepaalt dat dat de vergadering van de raad van vormingswerkers voor de twee opleidingsjaren m.b.t. de beraadslagingen face-to-face of op afstand en uiterlijk op 30 november 2021 wordt gehouden. De raad van vormingswerkers beslist over het succes, over de tweede zittijd of, op basis van een gedetailleerd met redenen omkleed advies, over het falen van de cursist. De toezichthoudende commissie wordt face-tot-face of op afstand na de vergadering van de raad van vormingswerkers en uiterlijk op 15 december 2021 gehouden. Afdeling 5 - Evaluatie tijdens de vorming van bedrijfsleider Artikel 17 bepaalt dat de eerste en tweede zittijden, voor het opleidingsjaar 2020-2021, tot en met 30 september 2021 georganiseerd worden. Artikel 18 bepaalt dat de evaluaties, voor het opleidingsjaar 2021-2021, georganiseerd worden over de vakcursussen die face-to-face of op afstand werden verstrekt. Artikel 19 bepaalt dat dat de vergadering van de raad van vormingswerkers voor de twee opleidingsjaren 2020-2021 m.b.t. de beraadslagingen face-to-face of op afstand en uiterlijk op 30 november 2021 wordt gehouden. De raad van vormingswerkers beslist over de toelating van de cursist in het hogere studiejaar met of zonder aanbeveling, over een tweede zittijd of over de weigering van zijn toegang tot het hogere studiejaar op basis van een gedetailleerd met redenen omkleed advies. Hoofdstuk 3. Afwijkingen van het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen In artikel 20 wordt eraan herinnerd dat cursussen face-to-face of op afstand kunnen worden georganiseerd en dat maatregelen de toegang tot deze cursussen voor alle betrokken leerlingen waarborgen. De artikelen 21 en 22 bepalen dat het erkende opleidingscentrum zowel in de leertijd als in het kader va de opleiding tot bedrijfsleider bijkomende cursussen beroepspraktijk voor de door het Instituut bepaalde beroepen face-to-face organiseert. Hoofdstuf 4. Afwijkingen van het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen Artikel 23 bepaalt dat de overgang naar de hogere schaal pas kan worden gemaakt na de beslissing van de raad van vormingswerkers wanneer het opleidingsjaar 2020-2021 na 30 september 2021 afloopt. Hoofdstuk 5. - Wijzigingsbepalingen In artikel 24 wordt melding gemaakt van de regelmatige cursist en de regelmatige leerling voor wie het Centrum de eindeleertijdsevaluatie organiseert, onder wie de regelmatige leerling die op zoek is naar een opleidingsbedrijf. In artikel 25 wordt melding gemaakt van de regelmatige cursist en de regelmatige leerling voor wie het Centrum de jaarlijkse evaluatie organiseert, onder wie de regelmatige leerling die op zoek is naar een opleidingsbedrijf. Hoofdstuk 6. Gemeenschappelijke bepalingen Artikel 26 heft de "permanente" artikelen 1 tot 4, 6 tot 9, 11 en 12, 14 tot 18 en 20 tot 24 van het besluit van de Waalse Regering van 19 juni 2020 betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19 op. Hoofdstuk 7. Slotbepalingen Artikel 27 bepaalt dat het besluit van de Waalse Regering van 1 september 2020 tot en met 31 december 2021 uitwerking heeft, met uitzondering van de bepalingen met betrekking tot het opleidingsjaar 2019-2020, die in werking treden op 1 december 2021 tot en met 31 december 2021. Er wordt ook voorzien in een afwijking van artikel 14, lid 3, en artikel 16, lid 3, wat de duur betreft, om toe te staan dat examens worden afgenomen en de toezichthoudende commissie wordt gehouden na 31 december 2021 voor opleidingen in beroepen waarop gedurende lange tijd de lockdown van toepassing is geweest. Raad van State Afdeling Wetgeving Advies 69.245/2 van 7 mei 2021 over het ontwerp van besluit van de Waalse Regering 'betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net in het kader van het beheer van de crisis COVID-19' Op 12 april 2021 werd de Raad van State, afdeling wetgeving, door de Vice-Minister-President van de Waalse Regering en Minister van Economie, Buitenlandse Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra van het Waalse Gewest verzocht binnen een termijn van dertig dagen advies uit te brengen over een ontwerp-besluit van de Waalse Regering 'betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net in het kader van het beheer van de COVID-19- crisis'. Het ontwerp werd door de tweede kamer onderzocht op 7 mei 2021. De kamer was samengesteld uit Pierre VANDERNOOT, voorzitter van de kamer, Patrick RONVAUX en Christine HOREVOETS, Staatsraden, Jacques ENGLEBERT, assessor, en Esther CONTI, toegevoegd griffier. Verslag werd uitgebracht door Roger WIMMER, eerste auditeur. Daar de adviesaanvraag is ingediend op grond van artikel 84, § 1, lid 1, 2°,  van de wetten `op de Raad van State', gecoördineerd op 12 januari 1973, beperkt de afdeling wetgeving haar onderzoek tot de rechtsgrond van het ontwerp, tot de bevoegdheid van de steller van de akte en tot het voltooien van de voorafgaandelijke vormvereisten, overeenkomstig artikel 84, § 3, van voornoemde gecoördineerde wetten. Op deze drie punten geeft het ontwerp aanleiding tot volgende bemerkingen. Voorafgaande vormvereisten Het advies van de Raad van State wordt gelijktijdig met het eensluidend advies van het College van de Franse Gemeenschapscommissie gevraagd. Indien het ontwerp als gevolg van deze laatste raadpleging op andere punten dan de louter formele en los van de in dit advies behandelde punten zou worden gewijzigd, zou het opnieuw aan de afdeling Wetgeving moeten worden voorgelegd. algemene opmerkingen 1. Het ontwerp beoogt de "wijziging" van het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen (hoofdstuk IV, artikel 26 in ontwerp), het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen(hoofdstuk III, (hoofdstuk III, artikelen 23 tot en met 25 in ontwerp) en het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen (hoofdstuk II, artikelen 2 tot en met 22 in ontwerp) De meeste bepalingen van het ontwerp voorzien in tijdelijke afwijkingen, hetzij voor het opleidingsjaar 2019-2020, hetzij voor het opleidingsjaar 2020-2021 (artikelen 2, 3, 5, 7-10, 16-19, 24 en 25), hetzij alleen voor het opleidingsjaar 2020-2021 (artikelen 6, 11-14, 20-22 en 26). De andere afwijkingen zijn niet beperkt tot één opleidingsjaar (artikelen 4, 15 en 23). Het ontwerp zou uitwerking hebben op 1 september 2020, namelijk bij de aanvang van het opleidingsjaar 2020-2021, met uitzondering van de artikelen 2, lid 1, 7, lid 1, en 16, lid 1, die uitwerking hebben op 1 januari 2021. 2. Het besluit van de Waalse Regering van 19 juni 2020 betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19 bevat reeds een reeks afwijkingen van de drie voornoemde besluiten van de Waalse Regering. Dat besluit is in werking getreden op de dag van zijn bekendmaking in het Belgisch Staatsblad, namelijk op 6 juli 2020, met uitzondering van de artikelen 5, 10, 13 en 19, dievan 14 maart 2020 tot en met 31 december 2020 (artikel 25) uitwerking hebben gehad. In dat besluit is ofwel uitdrukkelijk bepaald dat deze afwijkingen alleen van toepassing zijn op het opleidingsjaar 2019-2020 (artikelen 2, 8, 15, 16 en 22 tot en met 24), ofwel volgt uit de bewoordingen van de tekst zelf dat de afwijkingen alleen van toepassing zijn op het opleidingsjaar 2019-2020 (artikelen 5 tot en met 7, 9 tot en met 14 en 17 tot en met 20). Dat besluit van 19 juni 2020 bevat echter ook permanente bepalingen. Dit is het geval voor de artikelen 3 en 21, volgens welke cursussen en examens A, B en I op afstand kunnen worden georganiseerd. Dit is ook het geval van artikel 4, dat artikel 5, § 1, van het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen heeft vervangen. Weliswaar bevat het besluit van 19 juni 2020 volgens de titel "diverse bepalingen [...] voor het opleidingsjaar 2019-2020 wegens COVID 19" (1) . In tegenstelling tot de regels van het dispositief heeft de titel van de akte evenwel geen normatieve betekenis. Bijgevolg heeft in geval van tegenstrijdigheid tussen de titel van het besluit en bepaling van het dispositief, deze laatste voorrang (2) . Uit het voorgaande volgt dat de artikelen 3, lid 1, 5 en 23 van het ontwerp, waarin de artikelen 3, 4 en 21 van het besluit van de Waalse Regering van 19 juni 2020 gedeeltelijk zijn overgenomen, moeten worden herzien. 3. Zoals hierboven vermeld, voorzien de artikelen 2, lid 1, 3, partim, 5, partim, 7, lid 1, 8, partim, 9, partim, 10, partim, 16, lid 1, 17, partim, 18, partim, 19, partim, 24, partim en 25, partim, van het ontwerp opnieuw in tijdelijke afwijkingen voor het opleidingsjaar 2019-2020. Deze bepalingen zijn ofwel identiek aan die welke reeds zijn opgenomen in het besluit van de Waalse Regering van 19 juni 2020 (3) , ofwel houden zij een impliciete wijziging in (4) . Bijgevolg zijn de eerste bepalingen overbodig en moeten zij worden weggelaten, en moeten de tweede worden opgesteld in de vorm van wijzigingsbepalingen van het besluit van 19 juni 2020. Bijzondere opmerkingen Aanhef 1. Het ontwerp vindt rechtsgrond in de artikelen 5, § 1, 4°,  en 8, § 1, 4°,  en § 2, 1°,  van het samenwerkingsakkoord gesloten op 20 februari 1995 door de Franse Gemeenschapscommissie, de Franse Gemeenschap en het Waalse Gewest i.v.m. de permanente vorming van de middenstand en de kleine en middelgrote ondernemingen en de voogdij over het Instituut voor permanente vorming van de middenstand en de kleine en middelgrote ondernemingen. Lid 1 moet derhalve op dit punt worden aangevuld. 2. Uit het aan de afdeling Wetgeving toegezonden dossier blijkt dat de Inspecteur van Financiën op 29 maart 2021 advies heeft uitgebracht en dat de Minister van Begroting op 1 april 2021 zijn instemming heeft gegeven. Bijgevolg moet de vervulling van deze formaliteiten in de aanhef worden vermeld. 3. De leden 10 tot en met 23 horen veeleer thuis in het verslag aan de Regering. Dispositief Artikel 2 Artikel 1, 6°,  van het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen bepaalt dat de regelmatige cursist, iemand is die daadwerkelijk ten minste twee derde van de tijdens het opleidingsjaar georganiseerde lessen heeft gevolgd. Artikel 1 van het besluit van de Waalse Regering van bijzondere machten nr. 71 van 18 december 2020 betreffende diverse bepalingen betreffende de organisatie van de doorlopende evaluatie, de examens en cursussen van het IFAPME-net wegens COVID-19 voegde er de volgende zin toe: "Bij opschorting van de lessen wegens de maatregelen genomen in het kader van de COVID-19- pandemie wordt de opschortingsperiode niet in rekening genomen in de berekening van de twee derde.". Dat besluit van bijzondere machten nr. 71 dat het voorwerp uitmaakt van een ontwerp van bekrachtigingsdecreet (5) , is van kracht van 1 september 2020 tot en met 31 maart 2021. Uit het bovenstaande volgt dat lid 1 van de bepaling in kwestie moet worden weggelaten, zoals in de algemene opmerking nr. 3 in herinnering wordt gebracht, en dat lid 2 moet worden aangepast. Artikelen 3, 5 en 7 tot 10 Er wordt verwezen naar de algemene opmerking nr. 3. Artikel 11 In haar advies nr. 67.418/2 heeft de afdeling wetgeving hetgeen volgt bepaald (6) : "Artikel 4 is de enige bepaling van het ontwerp die beoogt een bestaand besluit te wijzigen. Ook al volgt uit artikel 25 van het ontwerp dat punt 4°  ingevoegd bij artikel 4 in artikel 5, § 1, van het besluit van de Waalse regering van 31 augustus 2000 "betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen" (hierna: het "evaluatie-besluit"), op 31 december 2020 uit het rechtsstelsel zal verdwijnen, zou het duidelijker zijn om, net als de andere bepalingen van het ontwerp, artikel 4 autonoom op te stellen en het Centrum voor de permanente vorming voor de Middenstand en de kleine en middelgrote ondernemingen de bevoegdheid te geven om ook de eindeleertijdsevaluatie voor "kandidaten voor een alternerende opleiding" te organiseren, naast de bevoegdheden die bedoeld Centrum heeft krachtens artikel 5, § 1, van het evaluatie-besluit. De definitie die aan dit laatste begrip wordt gegeven bij artikel 1, 5°,  van het ontwerp zal bijgevolg gelden voor het aldus ontworpen artikel 4, wat niet het geval zou zijn indien het nieuwe punt 4°  zou worden ingevoegd in artikel 5, § 1, van het [evaluatie-besluit], zoals voorzien in de betrokken bepaling". Dezelfde opmerking geldt mutatis mutandis voor artikel 11 van het ontwerp. Artikelen 16, 19 en 24 tot 25 Er wordt verwezen naar de algemene opmerking nr. 3. Artikel 27 In dat artikel wordt bepaald dat het ontwerp uitwerking heeft op 1 september 2020, met uitzondering van de artikelen 2, lid 1, 7, lid 1, en 16, lid 1, die uitwerking hebben op 1 januari 2021. Er wordt op gewezen dat bestuurshandelingen krachtens een algemeen rechtsbeginsel in de regel geen terugwerkende kracht hebben. Terugwerkende kracht kan evenwel gerechtvaardigd zijn indien de wet die toestaat. Indien ze niet bij de wet wordt toegestaan, is ze alleen aanvaardbaar bij wijze van uitzondering, inzonderheid wanneer dat nodig is voor de continuïteit van de openbare dienst of voor de regularisatie van een rechtstoestand of een feitelijke toestand en voor zover de vereisten inzake rechtszekerheid vervuld zijn en de individuele rechten geëerbiedigd worden. De steller van het ontwerp dient zich ervan te vergewissen dat de rechtvaardiging voor de terugwerkende kracht van deze bepalingen binnen een van de bovengenoemde hypothesen valt. De Griffier Esther Conti De voorzitter Pierre Vandernoot _______ Nota's (1) Artikel 25 van het ontwerp, dat aanleiding gaf tot het advies van de afdeling Wetgeving nr. 67.418/2 van 25 mei 2020 over een ontwerp dat het besluit van de Waalse regering van 19 juni 2020 is geworden betreffende diverse bepalingen 'betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19, (http://www.raadvst consetat.be/dbx/avis/67418) bepaalde het volgende: "De artikelen 2 tot 23 van dit besluit hebben uitwerking van 18 mei 2020 tot en met 31 december 2020. Artikel 24 heeft uitwerking tot 15 december 2020". (2) Beginselen van de wetgevingstechniek - Handleiding voor het opstellen van wetgevende en reglementaire teksten www.conseildetat.be, tabblad « Wetgevingstechniek », aanbeveling nr. 13. (3) Zoals bijvoorbeeld de artikelen 2, eerste lid, 9 en 18 van het ontwerp, die de inhoud weergeven van de artikelen 2, 8, eerste lid, en 16, eerste lid, van het besluit van de Waalse Regering van 19 juni 2020 'betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19'. (4) Zoals bijvoorbeeld de artikelen 7, eerste lid, 10, 16, eerste lid, en 19 van het ontwerp dat impliciet de artikelen 6, b), 9, 14, b), en 17 van het besluit van de Waalse Regering van 19 juni 2020 'betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19' wijzigt . (5) Zie artikel 4 van het ontwerp van decreet houdende bekrachtiging van de besluiten van de Waalse Regering van bijzondere machten genomen in het kader van het beheer van de gezondheidscrisis tijdens de tweede golf COVID-19 voor de aangelegenheden bedoeld in artikel 138 van de Grondwet. (Parl. St., Waals Parlement, 2020-2021, nr. 543/1, blz. 16). (6) Advies nr. 67.418/2 van 25 mei 2020 over een ontwerp dat het besluit van de Waalse Regering van 19 juni 2020 is geworden 'betreffende diverse bepalingen 'betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19'. 27 MEI 2021. - Besluit van de Waalse Regering betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net in het kader van het beheer van de crisis COVID-19 De Waalse Regering, Gelet op het samenwerkingsakkoord gesloten op 20 februari 1995 door de Franse Gemeenschapscommissie, de Franse Gemeenschap en het Waalse Gewest i.v.m. de permanente vorming van de middenstand en de kleine en middelgrote ondernemingen en de voogdij over het Instituut voor permanente vorming van de middenstand en de kleine en middelgrote ondernemingen, gewijzigd bij de aanhangsels van 4 juni 2003 en 27 maart 2014, artikelen 5, § 1, 4°,  en 8, § 1, 4°,  en § 2, 1° ; Gelet op het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen; Gelet op het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen; Gelet op het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen; Gelet op het besluit van de Waalse Regering van 19 juni 2020 betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19; Gelet op het rapport van 16 maart 2021, opgesteld overeenkomstig artikel 4, 2°,  van het decreet van 3 maart 2016 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen voor de aangelegenheden geregeld krachtens artikel 138 van de Grondwet; Gelet op het gunstig advies van het beheerscomité van het "IFAPME", gegeven op 24 maart 2021; Gelet op het advies van de Inspecteur van Financiën, gegeven op 29 maart 2021; Gelet op de instemming van de Minister van Begroting, gegeven op 1 april 2021 ; Gelet op het eensluidend advies van het College van de Franse Gemeenschapscommissie, gegeven op 22 april 2021; Gelet op advies 69.245/2 van de Raad van State, gegeven op 7 mei 2021, overeenkomstig artikel 84, § 1, eerste lid, 2°,  van de wetten op de Raad van State, gecoördineerd op 12 januari 1973; Op de voordracht van de Minister van het "IFAPME"; Na beraadslaging, Besluit : HOOFDSTUK I. -  Begripsomschrijvingen Artikel 1. Dit besluit regelt overeenkomstig artikel 138 van de Grondwet een aangelegenheid bedoeld in artikel 127 ervan. Art. 2. Voor de toepassing van dit besluit wordt verstaan onder: 1°  het erkende opleidingscentrum : het opleidingscentrum bedoeld in artikel 2, 12°,  van het decreet van 17 juli 2003 houdende oprichting van een " Institut wallon de formation en alternance et des indépendants et petites et moyennes entreprises " (Waals instituut voor alternerende opleiding, zelfstandigen en kleine en middelgrote ondernemingen); 2°  het evaluatie-besluit: het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen; 3°  het cursus-besluit: het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen; 4°  het Instituut: het Instituut opgericht krachtens het decreet van 17 juli 2003 tot oprichting van een "Institut wallon de formation en alternance et des indépendants et des petites et moyennes entreprises"; 5°  de regelmatige leerling die op zoek is naar een opleidingsbedrijf: de leerling die de cursussen algemene kennis en de cursussen beroepskennis of de cursussen geïntegreerde kennis in een erkend opleidingscentrum volgt en die een alternerend contract wenst te sluiten. HOOFDSTUK II. -  Afwijkingen van het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen Afdeling 1 -  Gemeenschappelijke bepalingen Art. 3. Voor het opleidingsjaar 2019-2020 is de in artikel 1, 6°,  van het evaluatie-besluit bedoelde regelmatige cursist, de cursist die ten minste twee derde van de cursussen georganiseerd tot 13 maart 2020 heeft gevolgd. Art. 4. Voor de opleidingsjaren 2019-2020 en 2020-2021 kunnen de in artikel 4, tweede lid, van het evaluatie-beslui bedoelde examens op afstand worden georganiseerd, indien de gezondheidssituatie dit vereist, de praktische modaliteiten dit toelaat en na positief advies van de pedagogisch adviseur voor elke betrokken opleiding en voor elk erkend opleidingscentrum. Art. 5. Voor de opleidingsjaren 2019-2020 en 2020-2021 stelt het Instituut een lijst op van opleidingen in de door de gezondheidscrisis COVID-19 getroffen beroepen waarvoor het C-examen en de beoordelingen van de eenheden van leerresultaten mogen worden georganiseerd buiten de in het evaluatie-besluit vastgestelde termijnen. Afdeling 2- - Evaluatie aan het einde van de leertijd Art. 6. Voor het opleidingsjaar 2021-2021 worden de evaluaties van de algemene kennis, beroepskennis en geïntegreerde kennis bedoeld in artikel 16 van het evaluatie-besluit georganiseerd over de vakcursussen die face-to-face of op afstand werden verstrekt. Art. 7. Voor het opleidingsjaar 2019-2020 vinden de zittijden voor de C-examens en de beoordelingen van de eenheden van leerresultaten die zijn uitgesteld in verband met de gezondheidscrisis COVID-19, in afwijking van artikel 7 van het evaluatie-besluit, plaats tot en met 30 november 2021. Voor het opleidingsjaar 2020-2021 en in afwijking van artikel 7 van het evaluatie-besluit: 1°  vinden de eerste en tweede zittijden voor de A-, B- en I-examens plaats tot en met 30 september 2021; 2°  vinden de zittijden voor de C-examens en de beoordelingen van de eenheden van leerresultaten plaats tot en met 30 november 2021. Art. 8. Voor de opleidingsjaren 2019-2020 en 2020-2021 en in afwijking van artikel 8, § 2, van het evaluatie-besluit schrijft het erkende opleidingscentrum de volgende personen voor het C-examen in : 1°  de regelmatige cursist die in het laatste vormingsjaar ingeschreven is; 2°  de regelmatige cursist bedoeld in artikel 5, § 1, 3°,  van het evaluatie-besluit; 3°  de regelmatige leerling die op zoek is naar een opleidingsbedrijf. Art. 9. Voor de opleidingsjaren 2019-2020 en 2020-2021 wordt de in artikel 13 van het evaluatie-besluit bedoelde vergadering van de raad van vormingswerkers face-to-face of op afstand gehouden. Wat het diploma waarmede de opleiding wordt afgesloten betreft, beslist de raad van vormingswerkers over het succes, over de tweede zittijd of, op basis van een gedetailleerd met redenen omkleed advies, over het falen van de leerling. Hij vergadert uiterlijk op 30 november 2021. Na de vergadering van de raad van vormingswerkers wordt de vergadering van de in artikel 19 van het evaluatie-besluit bedoelde toezichthoudende commissie face-to-face of op afstand uiterlijk op 15 december 2021 gehouden. Afdeling 3 - Evaluatie tijdens de leertijd Art. 10. Voor het opleidingsjaar 2021-2021 worden de evaluaties van de algemene kennis, beroepskennis en geïntegreerde kennis bedoeld in artikel 16 van het evaluatie-besluit georganiseerd over de vakcursussen die face-to-face of op afstand werden verstrekt. In afwijking van artikel 16 van het evaluatie-besluit worden de eerste en tweede zittijden voor de A-, B- en I-examens tot en met 30 september 2021 georganiseerd. Art. 11. Voor het opleidingsjaar 2021-2021 wordt de in artikel 34 van het evaluatie-besluit bedoelde vergadering van de raad van vormingswerkers face-to-face of op afstand georganiseerd. De Raad van vormingswerkers beslist over de toelating van de leerling in het hogere studiejaar met of zonder aanbeveling, of over de weigering van zijn toegang tot het hogere studiejaar op basis van een gedetailleerd met redenen omkleed advies. Hij vergadert uiterlijk op 30 november 2021. Art. 12. Voor het opleidingsjaar 2020-2021 wordt de vergadering van de in artikel 19 van het evaluatie-besluit bedoelde toezichthoudende commissie face-to-face of op afstand gehouden. In afwijking van artikel 19 van het evaluatie-besluit wordt de vergadering van de toezichthoudende commissie uiterlijk op 15 december 2021 gehouden. Afdeling 4 -  Evaluatie aan het einde van de vorming van bedrijfsleider Art. 13. Voor het opleidingsjaar 2021-2021 worden de evaluaties van de basiskennis van het bedrijfsbeheer, van de beroepskennis en geïntegreerde kennis bedoeld in artikel 27 van het evaluatie-besluit face-to-face of op afstand georganiseerd. Art. 14. Voor het opleidingsjaar 2019-2020 vinden de zittijden voor de C-examens en de beoordelingen van de eenheden van leerresultaten die in verband met de gezondheidscrisis COVID-19 zijn uitgesteld, in afwijking van artikel 28 van het evaluatie-besluit, plaats tot en met 30 november 2021. Voor het opleidingsjaar 2020-2021 worden de zittijden voor de opleidingen in een beroep waarop, op de datum van bekendmaking van dit besluit, reeds de exitstrategie uit de COVID-19-gezondheidscrisis van toepassing is, in afwijking van artikel 28 van het evaluatie-besluit, als volgt georganiseerd: 1°  de eerste en tweede zittijden voor de A-, B- en I-examens vinden plaats tot en met 30 september 2021; 2°  de zittijden voor de C-examens en de beoordelingen van de eenheden van leerresultaten vinden plaats tot en met 30 november 2021. Voor het opleidingsjaar 2020-2021 worden de zittijden voor de opleidingen in een beroep waarop, op de datum van bekendmaking van dit besluit, reeds de exitstrategie uit de COVID-19-gezondheidscrisis van toepassing is, in afwijking van artikel 28 van het evaluatie-besluit, als volgt georganiseerd: 1°  de eerste en tweede zittijden voor de A-, B- en I-examens vinden plaats tot en met 30 september 2021; 2°  de zittijden voor de C-examens en de beoordelingen van de eenheden van leerresultaten vinden plaats binnen zes maanden na de exitstrategie. Art. 15. Voor de opleidingsjaren 2019-2020 en 2020-2021 en in afwijking van artikel 29, § 2, van het evaluatie-besluit kan het centrum, wegens de opschorting van de stages na de COVID-19-crisis, de kandidaat voor het C-examen inschrijven, die voldoende praktische ervaring kan aantonen overeenkomstig de door het Instituut vastgestelde voorwaarden en modaliteiten. Art. 16. Voor de opleidingsjaren 2019-2020 en 2020-2021 wordt de in artikel 34 van het evaluatie-besluit bedoelde vergadering van de raad van vormingswerkers face-to-face of op afstand gehouden. Wat het diploma waarmede de opleiding wordt afgesloten betreft, beslist de raad van vormingswerkers over het succes, over de tweede zittijd of, op basis van een gedetailleerd met redenen omkleed advies, over het falen van de cursist. Hij vergadert uiterlijk op 30 november 2021. Na de in het eerste lid bedoelde vergadering van de raad van vormingswerkers wordt de vergadering van de in artikel 19 van het evaluatie-besluit bedoelde toezichthoudende commissie face-to-face of op afstand uiterlijk op 15 december 2021 gehouden. Voor de C-examens en de beoordelingen van de eenheden van leerresultaten georganiseerd in toepassing van artikel 14, paragraaf 3, van dit besluit, wordt de vergadering van de toezichthoudende commissie face-tot-face of op afstand gehouden binnen de vijftien dagen volgend op de datum van het C-examen of de beoordelingen van de eenheden van leerresultaten. Afdeling 5 -  Evaluatie tijdens de vorming van bedrijfsleider Art. 17. Voor het opleidingsjaar 2020-2021 worden de eerste en tweede zittijden voor de A-, B- en I-examens, in afwijking van artikel 16 van het evaluatie-besluit, tot en met 30 september 2021 georganiseerd. Art. 18. Voor het opleidingsjaar 2021-2021 worden de evaluaties van de basiskennis van het bedrijfsbeheer, de beroepskennis en geïntegreerde kennis bedoeld in artikel 37 van het evaluatie-besluit georganiseerd over de vakcursussen die face-to-face of op afstand werden verstrekt. Art. 19. Voor het opleidingsjaar 2021-2021 wordt de in artikel 40 van het evaluatie-besluit bedoelde vergadering van de raad van vormingswerkers face-to-face of op afstand gehouden. De Raad van vormingswerkers beslist over de toelating van de cursist in het hogere studiejaar met of zonder aanbeveling, of over een tweede zittijd of over de weigering van zijn toegang tot het hogere studiejaar op basis van een gedetailleerd met redenen omkleed advies. Hij vergadert uiterlijk op 30 november 2021. Na de in het eerste lid en het tweede lid bedoelde vergadering van de raad van vormingswerkers wordt de vergadering van de in artikel 19 van het evaluatie-besluit bedoelde toezichthoudende commissie face-to-face of op afstand uiterlijk op 15 december 2021 gehouden. HOOFDSTUK III. -  Afwijkingen van het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen Art. 20. Voor de opleidingsjaren 2019-2020 en 2020-2021 kunnen de in het cursus-besluit bedoelde cursussen op afstand of face-to-face georganiseerd worden. In het geval van afstandscursussen neemt het erkende opleidingscentrum maatregelen om de toegang tot deze cursussen voor alle betrokken leerlingen te waarborgen. Art. 21. Voor de opleidingsjaren 2019-2020 en 2020-2021 zal het erkende opleidingscentrum met betrekking tot de leercursussen bijkomende cursussen beroepspraktijk voor de door het Instituut bepaalde beroepen organiseren om de leerlingen in staat te stellen hun leertijd in de volgende jaren voort te zetten of hun C-examen of de beoordelingen van de eenheden van de leerresultaten voor te bereiden. Art. 22. Voor de opleidingsjaren 2019-2020 en 2020-2021 zal het erkende opleidingscentrum met betrekking tot de cursussen voor een opleiding tot bedrijfsleider bijkomende cursussen beroepspraktijk voor de door het Instituut bepaalde beroepen face-to-face organiseren om de cursisten in staat te stellen hun leertijd in de volgende jaren voort te zetten of hun C-examen of de beoordelingen van de eenheden van de leerresultaten voor te bereiden. HOOFDSTUK IV. -  Afwijkingen van het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen Art. 23. In afwijking van artikel 13, § 2, van het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen kan de overgang naar de hogere schaal, wanneer het opleidingsjaar 2020-2021 na 30 september 2020 afloopt, pas worden gemaakt na de beslissing van de raad van vormingswerkers. HOOFDSTUK V -  Wijzigingsbepalingen Art. 24. Voor de opleidingsjaren 2019-2020 en 2020-2021 wordt paragraaf 1 van artikel 5 van het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen vervangen als volgt: " § 1. Het Centrum organiseert de eindeleertijdsevaluatie voor : 1°  de leerling die verbonden is door een contract alternerend leren. De evaluatie vindt plaats in de loop van het jaar waarin het contract alternerend leren eindigt; 2°  de regelmatige cursist die de leercursussen volgt en die, zonder aan de in 1°  bedoelde voorwaarde te voldoen, een praktijkvorming volgt die gelijkwaardig is aan die van het contract alternerend leren. 3°  de afgewezen regelmatige cursist die voor 31 januari van het evaluatiejaar een schriftelijke aanvraag indient bij het Centrum; 4°  de leerling die de cursussen algemene kennis en de cursussen beroepskennis of de cursussen geïntegreerde kennis in een erkend opleidingscentrum volgt en die een alternerend contract wenst te sluiten. Wat het eerste lid betreft, vindt de evaluatie plaats in de loop van het jaar waarin deze opleiding eindigt. ". Art. 25. Voor het opleidingsjaar 2020-2021 wordt paragraaf 1 van artikel 15 van het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen vervangen als volgt: " § 1. Het Centrum organiseert een jaarlijkse evaluatie voor: 1°  de leerling die verbonden is door een contract alternerend leren; 2°  de regelmatige cursist die de leercursussen volgt en die aan de in 1°  bedoelde voorwaarde niet voldoet; 3°  de leerling die de cursussen algemene kennis en de cursussen beroepskennis of de cursussen geïntegreerde kennis in een erkend opleidingscentrum volgt en die een alternerend contract wenst te sluiten. ". HOOFDSTUK VI. -  Opheffingsbepalingen Art. 26. De artikelen 1 tot 4, 6 tot 9, 11 en 12, 14 tot 18 en 20 tot 24 van het besluit van de Waalse Regering van 19 juni 2020 betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19 worden opgeheven. HOOFDSTUK VII. -  Slotbepalingen Art. 27. Dit besluit heeft uitwerking op 1 september 2020 en houdt op uitwerking te hebben op 31 december 2021. In afwijking van het eerste lid hebben artikel 7, eerste lid, en artikel 14, eerste lid, uitwerking op 1 december 2020 en houden ze uitwerking te hebben op 31 december 2021. In afwijking van het eerste lid hebben artikel 14, derde lid, en artikel 16, derde lid, uitwerking op 1 september 2020 en behouden ze hun uitwerking tot de organisatie van de toezichthoudende commissie Art. 28. De Minister bevoegd voor de alternerende opleiding, zelfstandigen en kleine en middelgrote ondernemingen is belast met de uitvoering van dit besluit. Namen, 27 mei 2021. Voor de Regering: De Minister-President, E. DI RUPO De Minister van Economie, Buitenlandse Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra, W. BORSUS