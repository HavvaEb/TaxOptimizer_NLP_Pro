Besluit van het Verenigd College van de Gemeenschappelijke Gemeenschapscommissie tot wijziging van het besluit van het Verenigd College van de Gemeenschappelijke Gemeenschapscommissie van 19 december 2019 tot vaststelling van de nomenclatuur van de mobiliteitshulpmiddelen Het Verenigd College van de Gemeenschappelijke Gemeenschapscommissie, Gelet op de wet betreffende de verplichte verzekering voor geneeskundige verzorging en uitkeringen, gecoördineerd op 14 juli 1994, artikel 35, § 1, vijfde lid, en § 2, eerste lid, 1°,  gewijzigd bij het koninklijk besluit van 25 april 1997, en artikel 207 bis, ingevoegd bij de wet van 20 december 1995; Gelet op de ordonnantie van 25 april 2019 houdende diverse bepalingen betreffende Gezondheid, Bijstand aan Personen en Gezinsbijslag, artikel 3; Gelet op het koninklijk besluit van 8 december 1997 tot bepaling van de toepassingsmodaliteiten voor de indexering van de prestaties in de regeling van de verplichte verzekering voor geneeskundige verzorging; Gelet op het besluit van het Verenigd College van de Gemeenschappelijke Gemeenschapscommissie van 19 december 2019 tot vaststelling van de nomenclatuur van de mobiliteitshulpmiddelen; Gelet op het advies van de Beheerraad voor gezondheid en bijstand aan personen van Iriscare, gegeven op 13 juli 2021, op voorstel van de Commissie "Personen met een handicap" van Iriscare van 8 juli 2021, bezorgd aan de Dienst Budget, financiering en monitoring van Iriscare; Gelet op het advies van het Algemeen Beheerscomité, gegeven op 8 juli 2021; Gelet op het advies van de inspecteur van Financiën gegeven op 13 september 2021; Gelet op de akkoordbevinding van de leden van het Verenigd College, bevoegd voor de Begroting, gegeven op 7 oktober 2021; Gelet op de evaluatie van de impact op de respectieve situatie van vrouwen en mannen, uitgevoerd op 21 oktober 2021; Gelet op de evaluatie vanuit het oogpunt van handistreaming, uitgevoerd op 21 oktober 2021; Gelet op advies 70.382/1 van de Raad van State, gegeven op 24 november 2021, met toepassing van artikel 84, § 1, eerste lid, 2°,  van de wetten op de Raad van State, gecoördineerd op 12 januari 1973; Op de voorstel van de leden van het Verenigd College, bevoegd voor Welzijn en Gezondheid; Na beraadslaging, Besluit : Artikel 1. In het besluit van het Verenigd College van de Gemeenschappelijke Gemeenschapscommissie van 19 december 2019 tot vaststelling van de nomenclatuur van de mobiliteitshulpmiddelen, wordt een artikel 1/1 ingevoegd, luidende: "De in de bijlage aan dit besluit vermelde bedragen worden verbonden aan de spilindex 107,20 (basis 2013 = 100) en variëren conform de bepalingen van de wet van 1 maart 1977 houdende inrichting van een stelsel waarbij sommige uitgaven in de overheidssector aan het indexcijfer van de consumptieprijzen van het Rijk worden gekoppeld." Art. 2. In hetzelfde besluit, wordt de bijlage vervangen door de bijlage gevoegd bij dit besluit. Art. 3. Het koninklijk besluit van 8 december 1997 tot bepaling van de toepassingsmodaliteiten voor de indexering van de prestaties in de regeling van de verplichte verzekering voor geneeskundige verzorging, gewijzigd bij de koninklijke besluiten van 12 december 2001 en 29 januari 2002, wordt opgeheven, wat de mobiliteitshulpmiddelen betreft. Art. 4. Dit besluit heeft uitwerking met ingang van 1 januari 2022. Art. 5. De Leden van het Verenigd College, bevoegd voor Welzijn en Gezondheid, worden belast met de uitvoering van dit besluit. Brussel, 16 december 2021. Voor het Verenigd College, De Leden van het Verenigd College bevoegd voor Welzijn en Gezondheid, A. MARON E. VAN DEN BRANDT Voor de raadpleging van de tabel, zie beeld