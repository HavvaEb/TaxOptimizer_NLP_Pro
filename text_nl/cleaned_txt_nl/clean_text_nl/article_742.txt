Besluit van de Brusselse Hoofdstedelijke Regering tot aanwijzing van de leden van de selectiecommissie voor de toewijzing van een mandaat van Adjunct-directeur/directrice-generaal (A4+) bij de Gewestelijke Overheidsdienst Brussel Fiscaliteit in de Franstalige taalrol DE BRUSSELSE HOOFDSTEDELIJKE REGERING, Gelet op de bijzondere wet van 12 januari 1989 met betrekking tot de Brusselse Instellingen, inzonderheid op artikel 40; Gelet op het besluit van de Brusselse Hoofdstedelijke Regering van 21 maart 2018 houdende het administratief statuut en de bezoldigingsregeling van de ambtenaren van de gewestelijke overheidsdiensten van Brussel, inzonderheid op artikel 446; Overwegende dat het met het oog op de toewijzing van een mandaatbetrekking van Adjunct-directeur/directrice-generaal (A4+) bij de Gewestelijke Overheidsdienst Brussel Fiscaliteit in de Franstalige taalrol nodig is de leden van een selectiecommissie aan te stellen; Gelet op het akkoord van de Minister van Begroting; Gelet op het feit dat de heer Miguel DE JONCKHEERE (NL) beschikt over een expertise inzake fiscaal recht als prof. dr. publiek recht in de afdeling fiscaal recht. Gelet op het feit dat mevrouw Valerie VERZELE (FR) beschikt expertise inzake mobiliteit en algemeen management in de publieke sector, met name als directrice-generaal bij de FOD Mobiliteit en Vervoer. Gelet op het feit dat mevrouw Christine BERWAERTS (NL) een uitgebreide ervaring heeft met selectie en human resources management vooral in de privésector. Gelet op het feit dat de heer Alexandre DE MUNCK (FR) beschikt over een expertise inzake fiscaliteit als juridisch consultant met betrekking tot fiscaal recht. Gelet op het feit dat mijnheer Jean-Paul GAILLY (FR, wettelijk tweetalig) beschikt over een grote ervaring in het domein van het management in de publieke sector gezien zijn ervaring als directeur-generaal bij de Gewestelijke Overheidsdienst Brussel Mobiliteit gedurende 5 jaar en als directeur-generaal Mobiliteit en Verkeersveiligheid bij de Federale Overheidsdienst Mobiliteit en Transport gedurende 11 jaar. Op voordracht van de Minister, Na beraadslaging, Besluit : Artikel 1. Worden aangewezen als leden van de selectiecommissie voor de toewijzing van een betrekking van Adjunct-directeur/directrice-generaal (A4+) bij de Gewestelijke Overheidsdienst Brussel Fiscaliteit in de Franstalige taalrol: 1. Mijnheer Miguel DE JONCKHEERE (NL) 2. Mevrouw Valerie VERZELE (FR) 3. Mevrouw Christine BERWAERTS (NL) 4. Mijnheer Alexandre DE MUNCK (FR) 5. Mijnheer Jean-Paul GAILLY (FR, wettelijk tweetalig) Dat Mijnheer Jean-Paul GAILLY aangesteld wordt als voorzitter van de selectiecommissie voor de toewijzing van de betrekking van Adjunct-directeur/directrice-generaal (A4+) bij de Gewestelijke Overheidsdienst Brussel Fiscaliteit in de Franstalige taalrol. Art. 2. De Minister bevoegd voor het Openbaar Ambt wordt belast met de uitvoering van dit besluit. Art. 3. Dit besluit treedt in werking de dag waarop het in het Belgisch Staatsblad wordt bekendgemaakt. Brussel, 12 maart 2020. Voor de Brusselse Hoofdstedelijke Regering : R. VERVOORT, Minister-President van de Brusselse Hoofdstedelijke Regering, bevoegd voor de territoriale ontwikkeling en stadsvernieuwing, toerisme, de promotie van het imago van Brussel en biculturele zaken van gewestelijk, belang S. GATZ, Minister bevoegd voor openbaar ambt