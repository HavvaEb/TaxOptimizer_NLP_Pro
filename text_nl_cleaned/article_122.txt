Ministerieel besluit tot wijziging van het ministerieel besluit van 21 december 2020 tot vastlegging van de forfaitaire tegemoetkomingen zoals voorzien in artikel 3, § 1, van het koninklijk besluit van 30 oktober 2020 tot vaststelling van de nadere regels voor de toekenning van een uitzonderlijke federale financiële tegemoetkoming aan de ziekenhuizen in het kader van de coronavirus COVID-19 epidemie, voor wat betreft de algemene ziekenhuizen De Minister van Volksgezondheid en Sociale Zaken, Gelet op de Grondwet, artikel 108; Gelet op het koninklijk besluit nr. 10 van 19 april 2020 voor de toekenning van en de regels voor de verdeling en vereffening van een voorschot aan de algemene ziekenhuizen in het kader van de coronavirus COVID-19 epidemie, artikel 3/1, ingevoegd bij het koninklijk besluit nr. 35 van 24 juni 2020, bekrachtigd bij de wet van 24 december 2020; Gelet op het koninklijk besluit van 30 oktober 2020 tot vaststelling van de nadere regels voor de toekenning van een uitzonderlijke federale financiële tegemoetkoming aan de ziekenhuizen in het kader van de coronavirus COVID-19 epidemie, artikel 3, § 2; Gelet op het ministerieel besluit van 21 december 2020 tot vastlegging van de forfaitaire tegemoetkomingen zoals voorzien in artikel 3, § 1, van het koninklijk besluit van 30 oktober 2020 tot vaststelling van de nadere regels voor de toekenning van een uitzonderlijke federale financiële tegemoetkoming aan de ziekenhuizen in het kader van de coronavirus COVID-19 epidemie, voor wat betreft de algemene ziekenhuizen; Gelet op het advies van de Federale Raad voor Ziekenhuisvoorzieningen, gegeven op 11 maart 2021; Gelet op het advies van de inspecteur van Financiën, gegeven op 23 augustus 2023; Gelet op de akkoordbevinding van de Staatsecretaris voor Begroting, gegeven op 7 september 2021, Gelet op de wetten op de Raad van State, gecoördineerd op 12 januari 1973, artikel 3, § 1; Gelet op de dringende noodzakelijkheid; Overwegende dat in het kader van de rechtszekerheid de ziekenhuizen zo snel mogelijk een duidelijk beeld dienen te krijgen met betrekking tot hun rechten voor de jaren 2020 en 2021 op de voorschotten en eventueel bijkomende middelen; Overwegende dat de ziekenhuizen zekerheid nodig hebben over hun financiële toestand om met hun zorgaanbod en organisatie opnieuw de evoluties in de reguliere zorgvragen te kunnen bijhouden; dat ze hiervoor immers moeten kunnen overgaan tot het vrijmaken en aanwenden van eigen middelen of tot het ter beschikking krijgen van fondsen vanwege investeerders of banken ter aanvulling van de publieke middelen; Overwegende dat de COVID-19 steunmaatregelen voor verschillende andere sectoren aflopen op 30 september 2021; Overwegende dat de COVID-19 crisis stabiliseert en we evolueren naar een toestand waarbij het een normale toestand wordt dat er COVID-19 patiënten in ziekenhuizen zijn opgenomen, zonder dat dit nog de gehele organisatie van die ziekenhuizen zal beïnvloeden; Overwegende dat het daarom noodzakelijk is dat de tegemoetkomingen voor de ziekenhuissector ook op 30 september 2021 aflopen in een context van gelijke behandeling, temeer deze tegemoetkomingen niet langer corresponderen met evenredige kosten; Op de voordracht van de Minister van Sociale Zaken en Volksgezondheid, Besluit : Artikel 1. In artikel 1 van het ministerieel besluit van 21 december 2020 tot vastlegging van de forfaitaire tegemoetkomingen zoals voorzien in artikel 3, § 1, van het koninklijk besluit van 30 oktober 2020 tot vaststelling van de nadere regels voor de toekenning van een uitzonderlijke federale financiële tegemoetkoming aan de ziekenhuizen in het kader van de coronavirus COVID-19 epidemie, voor wat betreft de algemene ziekenhuizen, wordt het eerste lid vervangen als volgt: "De forfaitaire tegemoetkoming voor de algemene ziekenhuizen, zoals voorzien in artikel 3, § 1, a), eerste streepje van het koninklijk besluit van 30 oktober 2020 tot vaststelling van de nadere regels voor de toekenning van een uitzonderlijke federale financiële tegemoetkoming aan de ziekenhuizen in het kader van de coronavirus COVID-19 epidemie, wordt vastgesteld op 2.524,07 euro per COVID19 bed voor de voorbereiding van het ziekenhuis.". Art. 2. In artikel 2 van hetzelfde besluit worden de volgende wijzigingen aangebracht: 1°  in het eerste lid, worden de woorden "De forfaitaire tegemoetkomingen zoals voorzien in artikel 3, § 1, b), van hetzelfde besluit, voor de zorg aan COVID-19-patiënten, worden als volgt vastgelegd:" vervangen als volgt: "De forfaitaire tegemoetkomingen zoals voorzien in artikel 3 § 1, b), van hetzelfde besluit, voor de zorg aan COVID-19-patiënten, worden als volgt vastgelegd voor de algemene ziekenhuizen vanaf maart 2020 tot en met september 2021:" ; 2°  het tweede lid wordt aangevuld met de volgende zin: "De gegevens met betrekking tot het jaar 2020 zoals overgemaakt door Sciensano aan de FOD Volksgezondheid, Veiligheid van de Voedselketen en Leefmilieu tot en met 31 maart 2021 worden gebruikt voor de berekening van de forfaitaire tegemoetkomingen van het eerste en tweede semester 2020. De gegevens met betrekking tot het 1ste semester 2021 zoals overgemaakt door Sciensano aan de FOD Volksgezondheid, Veiligheid van de Voedselketen en Leefmilieu tot en met 30 september 2021 worden gebruikt voor de berekening van de forfaitaire tegemoetkomingen van het eerste semester 2021. De gegevens met betrekking tot de maanden juli 2021 tot en met september 2021 zoals overgemaakt door Sciensano aan de FOD Volksgezondheid, Veiligheid van de Voedselketen en Leefmilieu tot en met 31 december 2021 worden gebruikt voor de berekening van de forfaitaire tegemoetkomingen voor de maanden juli 2021 tot en met september 2021."; 3°  het derde lid wordt vervangen als volgt: "Voor de toepassing van 5°  in het eerste lid is het aantal passages op de spoeddiensten van COVID-19- en COVID-19-suspect patiënten, overeenkomstig de definitie van Sciensano van toepassing op het moment van de passage, het geregistreerde aantal per ziekenhuis in antwoord op een bevraging door de FOD VVVL. Het ziekenhuis houdt de stavingsstukken voor dit geregistreerde aantal ter beschikking voor controle en validatie door de FOD VVVL. Passages die niet gevalideerd kunnen worden of waarvan niet kan aangetoond worden dat het om een passage van een COVID-19- of COVID-19-suspect patiënt gaat, zoals gedefinieerd door Sciensano, worden uiterlijk bij de definitieve afrekening van de periode waarop de forfaitaire tegemoetkoming betrekking heeft, geschrapt uit de berekeningsbasis. ". Art. 3. Artikel 3 van hetzelfde besluit wordt vervangen als volgt: "De forfaitaire tegemoetkoming voorzien in artikel 3, §  1, c), van hetzelfde besluit, voor de zorg aan niet-COVID-19-patiënten in algemene ziekenhuizen, wordt vastgesteld op 206,34 euro per VTE en per volledige kalendermaand waarbij aanvullende beschermingsmaatregelen in het kader van de coronavirus COVID-19 epidemie van toepassing zijn. Dit bedrag is van toepassing tot en met september 2021.". Art. 4. In de bijlage van hetzelfde besluit, worden de rijen van erkenning 037, 038, 150 en 547 vervangen door wat volgt: "037 ISOSL CLINIQUES DE SOINS SPEC VALDOR PERI Liège 94 "037 ISOSL CLINIQUES DE SOINS SPEC VALDOR PERI Liège 94 038 SILVA MEDICAL VZW Bruxelles 76 038 SILVA MEDICAL VZW Bruxelles 76 150 H.U.D.E.R.F. Bruxelles 25 150 H.U.D.E.R.F. Bruxelles 25 547 C.H. VALISANA Bruxelles 27". 547 C.H. VALISANA Bruxelles 27". Art. 5. Dit besluit heeft uitwerking met ingang van 31 december 2020. Brussel, 22 september 2021. Fr. VANDENBROUCKE