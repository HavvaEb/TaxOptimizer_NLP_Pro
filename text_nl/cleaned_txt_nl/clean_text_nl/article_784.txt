Ordonnantie tot wijziging van het Wetboek van de met de inkomstenbelastingen gelijkgestelde belastingen ten gevolge van de nieuwe federale regelgeving inzake de inschrijving van de motorvoertuigen en aanhangwagens Het Brusselse Hoofdstedelijke Parlement heeft aangenomen en Wij, Regering, bekrachtigen, hetgeen volgt : Artikel 1. Deze ordonnantie regelt een aangelegenheid als bedoeld in artikel 39 van de Grondwet. Art. 2. Artikel 5 van het Wetboek van de met de inkomstenbelastingen gelijkgestelde belastingen wordt aangevuld met een paragraaf 3, luidende : «   §  3. De voertuigen voorzien van een beroepsplaat en de voertuigen voorzien van een nationale plaat zijn van de belasting vrijgesteld. De vrijstelling van de voertuigen bedoeld in het eerste lid is niet van toepassing als de belastingplichtige een vennootschap, een autonoom overheidsbedrijf of een vereniging zonder winstgevend doel met leasingactiviteiten is.  ». Art. 3. In artikel 96 van hetzelfde Wetboek, worden de volgende wijzigingen aangebracht : 1°  in het eerste lid, wordt de bepaling onder 4°,  opgeheven bij de wet van 25 mei 1993, hersteld als volgt : «  4°  de voertuigen bedoeld in artikel 94, 1°,  voorzien van een beroepsplaat of van een nationale plaat.  » ; 2°  er wordt tussen het tweede en het derde lid een lid ingevoegd, luidende : «  De vrijstelling van de voertuigen bedoeld in het eerste lid, 4°  is niet van toepassing als de belastingplichtige een vennootschap, een autonoom overheidsbedrijf of een vereniging zonder winstgevend doel met leasingactiviteiten is.  ». Art. 4. Deze ordonnantie treedt in werking op 1 januari 2021. Kondigen deze ordonnantie af, bevelen dat ze in het Belgisch Staatsblad zal worden bekendgemaakt. Brussel, 18 december 2020. De Minister-President van de Brusselse Hoofdstedelijke Regering, belast met Territoriale Ontwikkeling en Stadsvernieuwing, Toerisme, de promotie van het Imago van Brussel en Biculturele zaken van gewestelijk belang, R. VERVOORT De Minister van de Brusselse Hoofdstedelijke Regering, belast met Mobiliteit, Openbare Werken en Verkeersveiligheid, E. VAN DEN BRANDT De Minister van de Brusselse Hoofdstedelijke Regering, belast met Klimaattransitie, Leefmilieu, Energie en Participatieve Democratie, A. MARON De Minister van de Brusselse Hoofdstedelijke Regering, belast met Financiën, Begroting, Openbaar Ambt, de Promotie van Meertaligheid en van het Imago van Brussel, S. GATZ De Minister van de Brusselse Hoofdstedelijke Regering, belast met Werk en Beroepsopleiding, Digitalisering en de Plaatselijke Besturen, B. CLERFAYT _______ Nota Documenten van het Parlement : Gewone zitting 2020-2021 A-277/1 Ontwerp van ordonnantie A-277/2 Verslag Integraal verslag : Bespreking en aanneming : vergadering van vrijdag 18 december 2020