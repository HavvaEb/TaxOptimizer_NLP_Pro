Ministerieel besluit tot uitvoering van het besluit van de Waalse Regering van 1 juli 2021 tot uitvoering van het decreet van 10 juni 2021 tot voortzetting van de toekenning van een bijkomende vergoeding ten gunste van de verenigingen zonder winstoogmerk die een economische activiteit in het kader van de COVID-19 crisis uitoefenen De Minister van Economie, Gelet op het decreet van 10 juni 2021 tot voortzetting van de toekenning van een bijkomende vergoeding ten gunste van de verenigingen zonder winstoogmerk die een economische activiteit in het kader van de COVID-19 crisis uitoefenen, inzonderheid op artikel 8, eerste lid; Gelet op het besluit van de Waalse Regering van 1 juli 2021 tot uitvoering van het decreet van 10 juni 2021 tot voortzetting van de toekenning van een bijkomende vergoeding aan verenigingen zonder winstoogmerk die een economische activiteit uitoefenen in het kader van de COVID-19-crisis, inzonderheid op artikel 3, eerste lid; Gelet op het rapport van 3 september 2021, opgemaakt overeenkomstig artikel 3, 2°,  van het decreet van 11 april 2014 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen; Gelet op het advies van de Inspectie van Financiën, gegeven op 9 september 2021; Gelet op de instemming van de Minister van Begroting, gegeven op 13 september 2021; Gelet op het advies nr. 70.186/2 van de Raad van State, gegeven op 20 september 2021, overeenkomstig artikel 84, § 1, eerste lid, 3°,  van de wetten op de Raad van State, gecoördineerd op 12 januari 1973; Gelet op het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken, gewijzigd op 20 en 26 maart 2021; Gelet op het Overlegcomité van 5 en 24 maart 2021; Overwegende dat de inrichtingen uit de horeca-sector volgens het tijdspad van de exit-strategie ten vroegste op 1 mei 2021 mochten heropenen; Overwegende dat de betrokken verenigingen zonder winstoogmerk, na de verlenging van de sluiting tot na 7 maart 2021, hun omzet nog steeds zagen dalen of zelfs verdwijnen, waardoor de inkomens van de ondernemers en hun werknemers in gevaar kwamen; Overwegende dat inrichtingen in de beroepen die een te nauw contact tussen personen inhouden, opnieuw gesloten waren; Overwegende dat de inrichtingen of onderdelen van de inrichtingen die behoren tot de culturele, feestelijke, sportieve, recreatieve en evenementensector, opnieuw gesloten waren voor het publiek; Overwegende dat dat deze maatregel, naar aanleiding van een nieuwe sluiting voor deze sectoren, bedoeld is om de economische gevolgen van deze nieuwe sluiting voor de verenigingen zonder winstoogmerk die dit soort activiteiten verrichten, te beperken; Overwegende dat voornoemd besluit van de Waalse Regering van 1 juli 2021 er met name toe strekt, de ondervonden moeilijkheden te beperken en een golf van faillissementen trachten te voorkomen onder de verenigingen zonder winstgevend oogmerk die wegens de crisis met prangende liquiditeitsproblemen te maken hebben; Overwegende dat dit besluit met name tot doel heeft de termijn vast te stellen waarin de betrokken verenigingen zonder winstoogmerk hun aanvraag voor aanvullende vergoeding kunnen indienen; Overwegende dat dit besluit dringend aangenomen moet worden, aangezien het de activering van het interventiemechanisme mogelijk maakt; Overwegende dat het van essentieel belang is dat die sectoren financieel gesteund worden en dat die steun onverwijld wordt gestort,; Besluit : Artikel 1. Voor de toepassing van dit ministerieel besluit wordt verstaan onder: 1°  het besluit van de Waalse Regering: het besluit van de Waalse Regering van 1 juli 2021 tot uitvoering van het decreet van 10 juni 2021 tot voortzetting van de toekenning van een bijkomende vergoeding ten gunste van de verenigingen zonder winstoogmerk die een economische activiteit in het kader van de COVID-19 crisis uitoefenen; 2°  de bijkomende vergoeding: de bijkomende vergoeding toegekend overeenkomstig het besluit van de Waalse Regering; 3°  de vereniging zonder winstoogmerk: de vereniging zonder winstoogmerk bedoeld in artikel 1, 2°,  van het besluit van de Waalse Regering. Art. 2. Overeenkomstig artikel 3 van het besluit van de Waalse Regering dient de vereniging zonder winstoogmerk de aanvraag voor aanvullende vergoeding in als bedoeld in artikel 2 van het besluit van de Waalse Regering van 29 september 2021 tot en met 28 oktober 2021. Art. 3. Dit besluit treedt in werking op 29 september 2021. Namen, 22 september 2021. W. BORSUS