Wet tot wijziging van het Wetboek van de inkomstenbelastingen 1992 ter begrenzing van de referentie-COainfera2bendinferb-uitstoot (1) FILIP, Koning der Belgen, Aan allen die nu zijn en hierna wezen zullen, Onze Groet. De Kamer van volksvertegenwoordigers heeft aangenomen en Wij bekrachtigen, hetgeen volgt : Artikel 1.  Deze wet regelt een aangelegenheid als bedoeld in artikel 74 van de Grondwet Art. 2. In artikel 36, § 2, van het Wetboek van de inkomstenbelastingen 1992, vervangen bij de wet van 28 december 2011 en laatstelijk gewijzigd bij de wet van 25 december 2017, zelf gewijzigd bij de wet van 2 mei 2019, wordt het vijfde lid vervangen als volgt: "De Koning bepaalt jaarlijks de referentie-CO 2 -uitstoot in functie van de gemiddelde CO 2 -uitstoot over een periode van twaalf opeenvolgende maanden die eindigt op 30 september van het jaar voorafgaand aan het belastbaar tijdperk ten opzichte van de gemiddelde CO 2 -uitstoot van het referentiejaar 2011 volgens de modaliteiten die Hij vastlegt. De gemiddelde CO 2 -uitstoot wordt berekend op basis van de CO 2 -uitstoot van de in artikel 65 bedoelde voertuigen die als nieuw zijn ingeschreven. De referentie-CO 2 -uitstoot kan nooit hoger zijn dan de referentie-CO 2 -uitstoot van het vorige belastbaar tijdperk.". Art. 3. Deze wet treedt in werking vanaf het inkomstenjaar dat ten vroegste aanvat op 1 januari 2021. Kondigen deze wet af, bevelen dat zij met 's Lands zegel zal worden bekleed en door het Belgisch Staatsblad zal worden bekendgemaakt. Gegeven te Brussel, 3 december 2020. FILIP Van Koningswege : De Vice-eersteminister en Minister van Financiën, V. VAN PETEGHEM Met 's Lands zegel gezegeld : De Minister van Justitie, V. VAN QUICKENBORNE _______ Nota (1) Kamer van volksvertegenwoordigers (www.dekamer.be) Stukken : K55-0904 Integraal verslag: 3 december 2020