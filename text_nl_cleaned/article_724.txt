Oproep tot kandidaatstelling via mobiliteit naar de Brusselse Hoofdstedelijke Dienst voor Brandweer en Dringende Medische Hulp (DBDMH) Er werd een betrekking van eerste assistent (m/v/x) bij de bezoldigingen dienst (rang B2) in het Nederlandstalige taalkader, in overeenstemming met de taalwetten, vacant verklaard die in te vullen is via intraregionale of externe mobiliteit op grond van het besluit van de Brusselse Hoofdstedelijke Regering van 27 maart 2014 houdende regeling van de mobiliteit in sommige instellingen van het Brussels Hoofdstedelijk Gewest. De intraregionale mobiliteit geldt voor vastbenoemde personeelsleden van het ministerie van het Brussels Hoofdstedelijk Gewest en de overheidsdiensten en instellingen van openbaar nut die onder het Brussels Hoofdstedelijk Gewest ressorteren, zoals vermeld in artikel 3 van bovengenoemd besluit. De externe mobiliteit geldt voor vastbenoemde personeelsleden van de diensten en instellingen van openbaar nut van de federale staat, de gemeenschappen en andere gewesten; de Franse Gemeenschapscommissie, de Vlaamse Gemeenschapscommissie, de Gemeenschappelijke Gemeenschapscommissie; en de instellingen van openbaar nut die ressorteren onder het Brussels Hoofdstedelijk Gewest en die niet vermeld worden in artikel 3, 2°  van bovengenoemd besluit. Voor overheveling via intraregionale mobiliteit komen alleen de vastbenoemde personeelsleden (rang B2) in aanmerking die in dienstactiviteit zijn, over minstens drie jaar graadanciënniteit beschikken en bij hun evaluatie op zijn minst een vermelding gekregen hebben die gelijkwaardig is aan de vermelding "gunstig". Voor overheveling via externe mobiliteit komen alleen de vastbenoemde personeelsleden (rang B2) in aanmerking die in dienstactiviteit zijn, over minstens drie jaar graadanciënniteit beschikken en bij hun evaluatie op zijn minst een vermelding gekregen hebben die gelijkwaardig is aan de vermelding "gunstig". Geïnteresseerden worden verzocht hun kandidatuur in te dienen via mail op job@firebru.brussels, ter attentie van de Personeelsdienst, Helihavenlaan 15 te 1000 Brussel, tegen ten laatste 2 maart 2022. De functieomschrijving en het vereiste profiel staan hieronder vermeld. In de kandidatuur moeten verplicht de naam, voornamen, benoemingsdatum, administratieve toestand en de precieze gegevens van de administratie waaruit de kandidaat afkomstig is worden vermeld. Er dient een gedetailleerd curriculum vitae bijgevoegd te worden alsook een uitvoerige motivatiebrief. De kandidaten die aan bovenvermelde voorwaarden voldoen, zullen worden uitgenodigd voor een sollicitatiegesprek. Voor de raadpleging van de tabel, zie beeld