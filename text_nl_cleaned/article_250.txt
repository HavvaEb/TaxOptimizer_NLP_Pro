Ordonnantie houdende bekrachtiging van de besluiten van het Verenigd College van de Gemeenschappelijke Gemeenschapscommissie tot uitvoering van de ordonnantie van 19 maart 2020 om bijzondere machten toe te kennen aan het Verenigd College van de Gemeenschappelijke Gemeenschapscommissie in het kader van de gezondheidscrisis COVID-19 en betreffende het toekennen van bijkomende opdrachten aan de bicommunautaire Dienst voor Gezondheid, Bijstand aan Personen en Gezinsbijslag De Verenigde Vergadering heeft aangenomen en Wij, Verenigd College, bekrachtigen hetgeen volgt : HOOFDSTUK 1. - Algemene bepaling Artikel 1. Deze ordonnantie regelt een aangelegenheid als bedoeld in artikel 135 van de Grondwet. HOOFDSTUK 2. - Bevestigende bepalingen Art. 2.  §  1. Het volmachtbesluit nr. 2020/001 van het Verenigd College van de Gemeenschappelijke Gemeenschapscommissie van 2 april 2020 betreffende de tijdelijke opschorting van de verval- en beroepstermijnen die vastgelegd zijn in de wetgeving en reglementering van de Gemeenschappelijke Gemeenschapscommissie of die op grond daarvan zijn ingevoerd, wordt bekrachtigd. §  2. Het besluit van 16 april 2020 houdende verlenging van de termijnen bepaald in artikel 1 van het volmachtbesluit nr. 2020/001 van het Verenigd College van de Gemeenschappelijke Gemeenschapscommissie betreffende de tijdelijke opschorting van de verval- en beroepstermijnen die vastgelegd zijn in de Brusselse wetgeving en reglementering of die op grond daarvan zijn ingevoerd, wordt bekrachtigd. §  3. Het besluit van het Verenigd College van de Gemeenschappelijke Gemeenschapscommissie van 14 mei 2020 houdende een tweede verlenging van de termijnen bepaald in artikel 1 van het volmachtbesluit nr. 2020/001 van het Verenigd College van de Gemeenschappelijke Gemeenschapscommissie betreffende de tijdelijke opschorting van de verval- en beroepstermijnen die vastgelegd zijn in de Brusselse wetgeving en reglementering of die op grond daarvan zijn ingevoerd, wordt bekrachtigd. Art. 3.  §  1. Het bijzonderemachtenbesluit van het Verenigd College van de Gemeenschappelijke Gemeenschapscommissie n°  2020/02 van 6 april 2020 tot vrijwaring van de werking van de openbare centra voor maatschappelijk welzijn in het kader van de Covid-19 gezondheidscrisis, wordt bekrachtigd. §  2. Het bijzonderemachtenbesluit nr. 2020/03 van het Verenigd College van de Gemeenschappelijke Gemeenschapscommissie van 30 april 2020 tot wijziging van het besluit nr. 2020/02 tot vrijwaring van de werking van de openbare centra voor maatschappelijk welzijn in het kader van de COVID-19-gezondheidscrisis, wordt bekrachtigd. Art. 4. Het bijzonder machtsbesluit van het Verenigd College van de Gemeenschappelijke Gemeenschapscommissie nr. 2020/004 van 20 mei 2020 tot verlenging van de in toepassing van de ordonnantie van 29 april 2004 inzake hulpverlening aan jongeren genomen maatregelen in het kader van de COVID-19-gezondheidscrisis, wordt bekrachtigd. Art. 5. Het bijzonderemachtenbesluit nr. 2020/005 van het Verenigd College van 23 april 2020 houdende machtiging aan het Verenigd College tot het vastleggen, vereffenen en betalen van uitgaven boven de limiet van de begrotingskredieten of, bij ontstentenis van kredieten, ten belope van het door een gemotiveerde beraadslaging vastgesteld bedrag in het kader van de gezondheidscrisis COVID-19, wordt bekrachtigd. Art. 6. Het besluit van bijzondere machten van het Verenigd College van de Gemeenschappelijke Gemeenschapscommissie n°  2020/006 van 18 juni 2020 tot het organiseren van het gezondheidskundig contactonderzoek in het kader van de strijd tegen de COVID-19-pandemie, wordt bekrachtigd. Art. 7. Het bijzonderemachtenbesluit nr. 2020/007 van het Verenigd College van de Gemeenschappelijke Gemeenschapscommissie van 10 juni 2020 betreffende het toekennen van een tijdelijke opdracht aan de bicommunautaire Dienst voor Gezondheid, Bijstand aan Personen en Gezinsbijslag in het kader van de COVID-19 gezondheidscrisis, wordt bekrachtigd. Art. 8. Het bijzonderemachtenbesluit van het Verenigd College van de Gemeenschappelijke Gemeenschapscommissie nr. 2020/008 van 29 mei 2020 tot vrijwaring van de werking van de openbare centra voor maatschappelijk welzijn in het kader van de COVID-19-Gezondheidscrisis, wordt bekrachtigd. Art. 9. Het besluit nr. 2020/009 van het Verenigd College van de Gemeenschappelijke Gemeenschapscommissie van 18 juni 2020 betreffende de tijdelijke opheffing binnen de gezinsbijslagregeling van de begrenzingen inzake de winstgevende activiteit of het genot van een sociale uitkering door het rechtgevend kind, wordt bekrachtigd. Art. 10. Het bijzonderemachtenbesluit nr. 2020/010 van het Verenigd College van de Gemeenschappelijke Gemeenschapscommissie van 12 juni 2020 betreffende het toekennen aan de bicommunautaire Dienst voor Gezondheid, Bijstand aan Personen en Gezinsbijslag van de mogelijkheid om in het kader van de COVID-19 gezondheidscrisis operationele taken inzake zorgverlening te vervullen, wordt bekrachtigd. Art. 11. Het bijzonderemachtenbesluit van het Verenigd College nr. 2020/011 van 18 juni 2020 tot wijziging van de ordonnantie van 13 december 2019 houdende de algemene Uitgavenbegroting van de Gemeenschappelijke Gemeenschapscommissie voor het begrotingsjaar 2020 in het kader van de gezondheidscrisis COVID-19, wordt bekrachtigd. Art. 12. De bepalingen die door deze ordonnantie worden bekrachtigd, kunnen door het Verenigd College worden opgeheven, aangevuld, gewijzigd en vervangen voor zover dat hiervoor een materiële rechtsgrond bestaat. Art. 13. Artikel 4 van de ordonnantie van 23 maart 2017 houdende de oprichting van de bicommunautaire Dienst voor Gezondheid, Bijstand aan Personen en Gezinsbijslag, wordt aangevuld met een paragraaf 8, luidend als volgt : «  §  8. In het kader van of ter voorbereiding op een gezondheidscrisis, kan de Dienst : 1°  binnen de grenzen van de opdrachten die hem door deze ordonnantie zijn toevertrouwd, operationele taken vervullen inzake zorgverlening, coördinatie en logistiek ; 2°  een strategische stock aanleggen van beschermend materiaal, en de rotatie van deze stock beheren, ten gunste van de Diensten van het Verenigd College, van de instellingen opgericht door of onder het toezicht van de Gemeenschappelijke Gemeenschapscommissie, en van alle instellingen die erkend of gesubsidieerd zijn krachtens een beslissing van het Verenigd College of van één van zijn bevoegde leden, of krachtens een beslissing van Iriscare ; 3°  optreden als aankoopcentrale voor andere deelentiteiten die bevoegd zijn op het grondgebied van Brussel-Hoofdstad. De Dienst kan alle activiteiten uitoefenen die noodzakelijk zijn voor de uitoefening van de opdrachten vermeld in het eerste lid. Het Verenigd College kan de nadere regels vastleggen van de uitoefening van de opdrachten bedoeld in deze paragraaf.  ». Art. 14. Deze ordonnantie treedt in werking uiterlijk op 19 december 2020. In afwijking van het vorige lid, treedt artikel 13 in werking op 1 januari 2021. Kondigen deze ordonnantie af, bevelen dat ze in het Belgisch Staatsblad zal worden bekendgemaakt. Brussel, 4 december 2020. Het Lid van het Verenigd College, bevoegd voor Welzijn en Gezondheid, E. VAN DEN BRANDT Het Lid van het Verenigd College, bevoegd voor Welzijn en Gezondheid, A. MARON Het Lid van het Verenigd College, bevoegd voor de Gezinsbijslagen, Begroting, Openbaar Ambt en Externe betrekkingen, S. GATZ Het Lid van het Verenigd College, bevoegd voor de Gezinsbijslagen, Begroting, Openbaar Ambt en Externe betrekkingen, B. CLERFAYT _______ Nota Gewone zitting 2020-2021 Documenten van de Verenigde Vergadering van de Gemeenschappelijke Gemeenschapscommissie : B-55/1 Ontwerp van ordonnantie. B-55/2 Verslag. Integraal verslag : Bespreking en aanneming : vergadering van vrijdag 4 december 2020.