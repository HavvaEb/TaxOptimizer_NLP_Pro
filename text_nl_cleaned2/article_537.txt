Koninklijk besluit tot wijziging van het koninklijk besluit van 14 juni 2017 dat de lijst van de andere aan rapportering onderworpen rechtsgebieden en de lijst van de deelnemende rechtsgebieden vastlegt, met het oog op de toepassing van de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden VERSLAG AAN DE KONING Sire, De internationale samenwerking op fiscaal vlak neemt voortdurend toe. Ten einde efficiënter te strijden tegen belastingontduiking en fiscale fraude op nationaal niveau, op Europees niveau en op mondiaal niveau, werken meer en meer rechtsgebieden met elkaar samen. Hiervoor heeft de OESO internationaal erkende gemeenschappelijke normen voor transparantie en informatie-uitwisseling ontwikkeld. Rechtsgebieden werden uitgenodigd om de automatische uitwisseling van financiële rekeninginformatie op te nemen in hun respectievelijke nationale rechtssystemen. In het kader van goed fiscaal bestuur maakt België deel uit van de rechtsgebieden die zich inzetten voor de implementatie van deze internationale normen voor de automatische uitwisseling van informatie. De uitwisseling van informatie wordt noodzakelijk geacht voor de uitvoering van de taak van algemeen belang, aangezien België belang heeft bij het verkrijgen van vergelijkbare gegevens van de deelnemende rechtsgebieden. De automatische overdracht van deze informatie naar derde rechtsgebieden in de Europese Economische Ruimte vindt effectief enkel plaats na een gunstige beoordeling door het Wereldforum inzake transparantie en informatie-uitwisseling voor fiscale doeleinden met betrekking tot veiligheids- en gegevensbeschermingsgaranties. De wetgeving die terzake van toepassing is in België is de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden. Dankzij deze wetgeving kan de Belgische bevoegde autoriteit (door de federale minister die financiën onder zijn bevoegdheid heeft, of zijn gemachtigde vertegenwoordiger) inlichtingen bekomen die zij aan de buitenlandse bevoegde autoriteiten moet meedelen in het kader van de automatische uitwisseling van inlichtingen inzake financiële rekeningen. Genoemde wetgeving is op 10 januari 2016 in werking getreden (dat is 10 dagen na de publicatie ervan in het Belgisch Staatsblad) voor de andere lidstaten van de Europese Unie en voor de Verenigde Staten (in het kader van het intergouvernementeel FATCA akkoord). Wat de andere rechtsgebieden betreft, voor zover het gaat om inlichtingen die bestemd zijn voor andere aan rapportering onderworpen rechtsgebieden, bepaalt de wet dat de Koning gemachtigd is om de datum van inwerkingtreding van de wet te bepalen. Die derde aan rapportering onderworpen rechtsgebieden zijn rechtsgebieden waarmee België een administratief akkoord gesloten heeft of die partij zijn bij de tekst van het multilateraal akkoord tussen bevoegde autoriteiten betreffende de automatische uitwisseling van inlichtingen inzake financiële rekeningen en die voorkomen in een gepubliceerde lijst. Zodoende werd een koninklijk besluit van 14 juni 2017 tot uitvoering van de genoemde wetgeving gepubliceerd in het Belgisch Staatsblad van 19 juni 2017. Dit besluit bevat twee verschillende lijsten van aan rapportering onderworpen rechtsgebieden alsmede de lijst van deelnemende rechtsgebieden. Artikel 1 van dit voornoemd besluit bevat de lijst van de andere aan rapportering onderworpen rechtsgebieden waarvoor de eerste uitwisselingen plaatsvinden in 2017 voor het jaar 2016. Artikel 2 bevat de lijst van de andere aan rapportering onderworpen rechtsgebieden waarvoor de eerste uitwisselingen plaatsvinden in 2018 voor het jaar 2017. Artikel 5 bevat de lijst van het geheel van de deelnemende rechtsgebieden, met inbegrip van de rechtsgebieden die geen wederkerigheid wensen wat betreft het verkrijgen van inlichtingen van de Belgische bevoegde autoriteit. Gezien de internationale context die voortdurend wijzigt, is de Belgische belastingadministratie van oordeel dat het in dit stadium relevant is het bovengenoemde koninklijk besluit bij te werken. Dit koninklijk besluit werd voor het eerst gewijzigd bij het koninklijk besluit van 13 juni 2018, gepubliceerd in het Belgisch Staatsblad op 20 juni 2018. Zo kon de Belgische bevoegde autoriteit de lijsten dus officieel verstrekken van de andere aan rapportering onderworpen buitenlandse rechtsgebieden, in het kader van de uitvoering van elke automatische uitwisseling van financiële inlichtingen betreffende het jaar 2017, die voor de eerste keer moeten uitgewisseld worden in 2018, en inzake de inlichtingen betreffende het jaar 2018 die voor de eerste keer moeten uitgewisseld worden in 2019. Het is noodzakelijk dat de Belgische bevoegde autoriteit op dezelfde wijze te werk gaat voor de inlichtingen betreffende het jaar 2019 die voor de eerste keer moeten uitgewisseld worden in 2020, en inzake de inlichtingen betreffende het jaar 2020 die voor de eerste keer moeten uitgewisseld worden in 2021. De publicatie is dringend opdat de Belgische financiële instellingen met betrekking tot de inwoners van die andere aan rapportering onderworpen rechtsgebieden kunnen voldoen aan de informatieverplichtingen die hen door voornoemde wet worden opgelegd, en binnen de voorgeschreven termijnen aan de Belgische bevoegde autoriteit de inlichtingen kunnen bezorgen die door die autoriteit moet verstrekt worden aan de bevoegde autoriteiten van die aan rapportering onderworpen derde rechtsgebieden, in het kader van de uitvoering van de automatische uitwisseling van financiële inlichtingen. Artikel 1 van het koninklijk besluit tot wijziging van het voornoemde koninklijk besluit van 14 juni 2017 bevat de lijst van de andere aan rapportering onderworpen rechtsgebieden voor dewelke de door de wet beoogde inlichtingen voor de eerste keer meegedeeld worden in 2020 en die betrekking hebben op het jaar 2019. Artikel 3 van het koninklijk besluit tot wijziging van het voornoemde koninklijk besluit van 14 juni 2017 legt de lijst vast van de deelnemende rechtsgebieden, dat wil zeggen alle rechtsgebieden die zich publiekelijk ertoe verbonden hebben de wereldwijde gemeenschappelijke standaard toe te passen. De lijst van die rechtsgebieden is opgenomen op de website automatische uitwisseling van de OESO, en de Belgische administratie heeft te kennen gegeven dat zij een akkoord tot automatische uitwisseling van inlichtingen inzake de financiële rekeningen wenst te sluiten met elk van die rechtsgebieden. Dienaangaande wordt gepreciseerd dat de Verenigde Staten niet beschouwd mag worden als een deelnemend rechtsgebied in de zin van de wet. Ik heb de eer te zijn, Sire, Van Uwe Majesteit, de zeer eerbiedige en zeer getrouwe dienaar, De Vice-Eerste Minister en Minister van Financiën, A. DE CROO ADVIES 67.257/3 VAN 15 MEI 2020 OVER EEN ONTWERP VAN KONINKLIJK BESLUIT `TOT WIJZIGING VAN HET KONINKLIJK BESLUIT VAN 14 JUNI 2017 DAT DE LIJST VAN DE ANDERE AAN RAPPORTERING ONDERWORPEN RECHTSGEBIEDEN EN DE LIJST VAN DE DEELNEMENDE RECHTSGEBIEDEN VASTLEGT, MET HET OOG OP DE TOEPASSING VAN DE WET VAN 16 DECEMBER 2015 TOT REGELING VAN DE MEDEDELING VAN INLICHTINGEN BETREFFENDE FINANCIELE REKENINGEN, DOOR DE BELGISCHE FINANCIELE INSTELLINGEN EN DE FOD FINANCIEN, IN HET KADER VAN EEN AUTOMATISCHE UITWISSELING VAN INLICHTINGEN OP INTERNATIONAAL NIVEAU EN VOOR BELASTINGDOELEINDEN' Op 15 april 2020 is de Raad van State, afdeling Wetgeving, door de Minister van Financiën verzocht binnen een termijn van dertig dagen een advies te verstrekken over een ontwerp van koninklijk besluit `tot wijziging van het koninklijk besluit van 14 juni 2017 dat de lijst van de andere aan rapportering onderworpen rechtsgebieden en de lijst van de deelnemende rechtsgebieden vastlegt, met het oog op de toepassing van de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden'. Het ontwerp is door de derde kamer onderzocht op 5 mei 2020 . De kamer was samengesteld uit Jo Baert, kamervoorzitter, Jeroen Van Nieuwenhove en Koen Muylle, staatsraden, Jan Velaers en Bruno Peeters, assessoren, en Astrid Truyens, griffier. Het verslag is uitgebracht door Frédéric Vanneste, eerste auditeur. De overeenstemming tussen de Franse en de Nederlandse tekst van het advies is nagezien onder toezicht van Jo Baert, kamervoorzitter . Het advies, waarvan de tekst hierna volgt, is gegeven op 15 mei 2020 . Strekking van het ontwerp 1. Het om advies voorgelegde ontwerp van koninklijk besluit strekt tot wijziging van het koninklijk besluit van 14 juni 2017, (1) dat is genomen ter uitvoering van de wet van 16 december 2015 `tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden'. De ontworpen wijzigingen betreffen het bijwerken van de lijsten van de deelnemende rechtsgebieden (artikel 3 van het ontwerp) en van de andere aan rapportering onderworpen rechtsgebieden (artikel 1 van het ontwerp). Wat die laatste categorie van rechtsgebieden betreft, worden voorts een aantal scharnierdata bepaald (artikel 2 van het ontwerp). Rechtsgrond 2. De rechtsgrond voor het ontworpen besluit is te vinden in de bepalingen die worden vermeld in de aanhef van het ontwerp. Vormvereisten 3. De gemachtigde heeft bevestigd dat het advies van de Gegevensbeschermingsautoriteit is gevraagd, maar nog niet werd ontvangen. Indien de aan de Raad van State voorgelegde tekst ten gevolge van het inwinnen van dat advies nog wijzigingen zou ondergaan, moeten de gewijzigde of toegevoegde bepalingen, ter inachtneming van het voorschrift van artikel 3, § 1, eerste lid, van de wetten op de Raad van State, aan de afdeling Wetgeving worden voorgelegd. Onderzoek van de tekst Artikel 2 4. In de Nederlandse tekst van artikel 2 van het ontwerp dient in alle onderdelen telkens "eerste lid", "tweede lid" of "derde lid" te worden geschreven in plaats van "lid 1", "lid 2" of "lid 3". 5. Om de Nederlandse en de Franse tekst helemaal op elkaar af te stemmen dient aan het einde van artikel 2, 13°,  in de Franse tekst te worden geschreven "... l'article 2/1, et au 31 décembre 2020 ...". (2) Artikel 4 6. Artikel 4 van het ontwerp dient te worden geredigeerd als volgt: "Dit besluit treedt in werking de dag waarop het in het Belgisch Staatsblad wordt bekendgemaakt."(3) De griffier, A. Truyens De voorzitter, J. Baert _______ Nota's (1) Koninklijk besluit van 14 juni 2017 `dat de lijst van de andere aan rapportering onderworpen rechtsgebieden en de lijst van de deelnemende rechtsgebieden vastlegt, met het oog op de toepassing van de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden'. (2) Een beetje hoger in dezelfde bepaling kan het woord "en" geschrapt worden voor de woorden "uiterlijk op 31 december 2019". (3) Vergelijk met Beginselen van de wetgevingstechniek - Handleiding voor het opstellen van wetgevende en reglementaire teksten, Raad van State, 2008, formule F 4-5-1-2, te raadplegen op de internetsite van de Raad van State (www.raadvst-consetat.be). 2 JUNI 2020. - Koninklijk besluit tot wijziging van het koninklijk besluit van 14 juni 2017 dat de lijst van de andere aan rapportering onderworpen rechtsgebieden en de lijst van de deelnemende rechtsgebieden vastlegt, met het oog op de toepassing van de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden FILIP, Koning der Belgen, Aan allen die nu zijn en hierna wezen zullen, Onze Groet. Gelet op de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden, de artikelen 8, § 2, 20, tweede streepje, bijlage I, punten B.9., b), B.10., a), B.10., d), C.9., a), C.10., C.15., f), D.5 en D.6 (gelezen in samenhang met artikel 108 van de Grondwet), bijlage III, deel I, punten B, C en D en bijlage III, deel III, punten A, B, E.1 en E.2; Gelet op het koninklijk besluit van 14 juni 2017, gewijzigd door het koninklijk besluit van 13 juni 2018, dat de lijst van de andere aan rapportering onderworpen rechtsgebieden en de lijst van de deelnemende rechtsgebieden vastlegt, met het oog op de toepassing van de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden; Gelet op het advies van de inspecteur van Financiën, gegeven op 9 maart 2020; Gelet op de akkoordbevinding van de Minister van Begroting, gegeven op 2 april 2020; Gelet op het advies nr. 38/2020 van de Gegevensbeschermingsautoriteit, gegeven op 15 mei 2020; Gelet op het advies 67.257/3 van de Raad van State, gegeven op 15 mei 2020 met toepassing van artikel 84, §  1, eerste lid, 2°,  van de wetten op de Raad van State, gecoördineerd op 12 januari 1973; Op de voordracht van de Vice-Eerste Minister en Minister van Financiën, Hebben Wij besloten en besluiten Wij : Artikel 1. In het koninklijk besluit van 14 juni 2017 dat de lijst van de andere aan rapportering onderworpen rechtsgebieden en de lijst van de deelnemende rechtsgebieden vastlegt, met het oog op de toepassing van de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden, gewijzigd bij koninklijk besluit van 13 juni 2018, wordt een artikel 2/2 ingevoegd dat luidt als volgt: "Art. 2/2. De andere aan rapportering onderworpen rechtsgebieden, voor dewelke de door de wet beoogde inlichtingen voor de eerste keer meegedeeld worden in 2020 en die betrekking hebben op het jaar 2019, zijn de volgende: 1. Albanië 2. Ecuador 3. Kazachstan 3. Maldiven 5. Oman 6. Peru. " Art. 2. In artikel 4 van hetzelfde besluit worden de volgende wijzigingen aangebracht : 1°  in het eerste lid,1°  worden de woorden ", 1 januari 2017 voor de rechtsgebieden die zijn bedoeld in artikel 2 en 1 januari 2018 voor de rechtsgebieden die zijn bedoeld in artikel 2/1;" vervangen door de woorden ",1 januari 2017 voor de rechtsgebieden die zijn bedoeld in artikel 2, 1 januari 2018 voor de rechtsgebieden die zijn bedoeld in artikel 2/1, 1 januari 2019 voor de rechtsgebieden die zijn bedoeld in artikel 2/2; "; 2°  in het eerste lid, 2°,  a) worden de woorden ", 31 december 2016 voor de rechtsgebieden die voorkomen in de lijst onder artikel 2 en 31 december 2017 voor de rechtsgebieden die voorkomen in de lijst onder artikel 2/1;" vervangen door de woorden ", 31 december 2016 voor de rechtsgebieden die voorkomen in de lijst onder artikel 2, 31 december 2017 voor de rechtsgebieden die voorkomen in de lijst onder artikel 2/1, 31 december 2018 voor de rechtsgebieden die voorkomen in de lijst onder artiker 2/2; "; 3°  in het eerste lid, 2°,  b worden de woorden ", 1 januari 2019 voor de rechtsgebieden die voorkomen in de lijst onder artikel 2 en 1 januari 2020 voor de rechtsgebieden die voorkomen in de lijst onder artikel 2/1;" vervangen door de woorden ",1 januari 2019 voor de rechtsgebieden die voorkomen in de lijst onder artikel 2, 1 januari 2020 voor de rechtsgebieden die voorkomen in de lijst onder artikel 2/1, 1 januari 2021 voor de rechtsgebieden die voorkomen in de lijst onder artikel 2/2; "; 4°  in het eerste lid, 3°  worden de woorden ", op 31 december 2016 voor de rechtsgebieden die voorkomen in de lijst onder artikel 2 en op 31 december 2017 voor de rechtsgebieden die voorkomen in de lijst onder artikel 2/1;" vervangen door de woorden ", op 31 december 2016 voor de rechtsgebieden die voorkomen in de lijst onder artikel 2, op 31 december 2017 voor de rechtsgebieden die voorkomen in de lijst onder artikel 2/1, op 31 december 2018 voor de rechtsgebieden die voorkomen in de lijst onder artikel 2/2;"; 5°  in het eerste lid, 4°  worden de woorden " op of na 1 januari 2017 voor de rechtsgebieden die voorkomen in de lijst onder artikel 2 en op of na 1 januari 2018 voor de rechtsgebieden die voorkomen in de lijst onder artikel 2/1," vervangen door de woorden "op of na 1 januari 2017 voor de rechtsgebieden die voorkomen in de lijst onder artikel 2, op of na 1 januari 2018 voor de rechtsgebieden die voorkomen in de lijst onder artikel 2/1, op of na 1 januari 2019 voor de rechtsgebieden die voorkomen in de lijst onder artikel 2/2;"; 6°  in het eerste lid, 5°  worden de woorden " 1 januari 2017 voor de rechtsgebieden die voorkomen in de lijst onder artikel 2 en 1 januari 2018 voor de rechtsgebieden die voorkomen in de lijst onder artikel 2/1." vervangen door de woorden "1 januari 2017 voor de rechtsgebieden die voorkomen in de lijst onder artikel 2, 1 januari 2018 voor de rechtsgebieden die voorkomen in de lijst onder artikel 2/1, 1 januari 2019 voor de rechtsgebieden die voorkomen in de lijst onder artikel 2/2."; 7°  in het tweede lid, 1°  worden de woorden " op 31 december 2016 voor de rechtsgebieden die voorkomen in de lijst onder artikel 2 en op 31 december 2017 voor de rechtsgebieden die voorkomen in de lijst onder artikel 2/1" vervangen door de woorden "op 31 december 2016 voor de rechtsgebieden die voorkomen in de lijst onder artikel 2, op 31 december 2017 voor de rechtsgebieden die voorkomen in de lijst onder artikel 2/1, op 31 december 2018 voor de rechtsgebieden die voorkomen in de lijst onder artikel 2/2;"; 8°  in het tweede lid, 2°  worden de woorden "op 31 december 2016 voor de rechtsgebieden die voorkomen in de lijst onder artikel 2 en op 31 december 2017 voor de rechtsgebieden die voorkomen in de lijst onder artikel 2/1," vervangen door de woorden "op 31 december 2016 voor de rechtsgebieden die voorkomen in de lijst onder artikel 2, op 31 december 2017 voor de rechtsgebieden die voorkomen in de lijst onder artikel 2/1, op 31 december 2018 voor de rechtsgebieden die voorkomen in de lijst onder artikel 2/2;"; 9°  in het tweede lid, 3°  worden de woorden ", uiterlijk op 31 december 2017 voor de rechtsgebieden die voorkomen in de lijst onder artikel 2 en uiterlijk op 31 december 2018 voor de rechtsgebieden die voorkomen in de lijst onder artikel 2/1;" vervangen door de woorden ", uiterlijk op 31 december 2017 voor de rechtsgebieden die voorkomen in de lijst onder artikel 2, uiterlijk op 31 december 2018 voor de rechtsgebieden die voorkomen in de lijst onder artikel 2/1, uiterlijk op 31 december 2019 voor de rechtsgebieden die voorkomen in de lijst onder artikel 2/2;"; 10°  in het tweede lid, 4°  worden de woorden ", uiterlijk op 31 december 2018 voor de rechtsgebieden die voorkomen in de lijst onder artikel 2 en uiterlijk op 31 december 2019 voor de rechtsgebieden die voorkomen in de lijst onder artikel 2/1; " vervangen door de woorden ", uiterlijk op 31 december 2018 voor de rechtsgebieden die voorkomen in de lijst onder artikel 2, uiterlijk op 31 december 2019 voor de rechtsgebieden die voorkomen in de lijst onder artikel 2/1, uiterlijk op 31 december 2020 voor de rechtsgebieden die voorkomen in de lijst onder artikel 2/2; "; 11°  in het derde lid, 1°  worden de woorden ", op 31 december 2016 voor de rechtsgebieden die voorkomen in de lijst onder artikel 2 en op 31 december 2017 voor de rechtsgebieden die voorkomen in de lijst onder artikel 2/1" vervangen door de woorden ", op 31 december 2016 voor de rechtsgebieden die voorkomen in de lijst onder artikel 2, op 31 december 2017 voor de rechtsgebieden die voorkomen in de lijst onder artikel 2/1, op 31 december 2018 voor de rechtsgebieden die voorkomen in de lijst onder artikel 2/2;"; 12°  in het derde lid, 2°  worden de woorden ", op 31 december 2016 voor de rechtsgebieden die voorkomen in de lijst onder artikel 2 en op 31 december 2017 voor de rechtsgebieden die voorkomen in de lijst onder artikel 2/1" vervangen door de woorden ", op 31 december 2016 voor de rechtsgebieden die voorkomen in de lijst onder artikel 2, op 31 december 2017 voor de rechtsgebieden die voorkomen in de lijst onder artikel 2/1, op 31 december 2018 voor de rechtsgebieden die voorkomen in de lijst onder artikel 2/2"; 13°  in het derde lid, 3°  worden de woorden " op 31 december 2016 voor de rechtsgebieden die voorkomen in de lijst onder artikel 2 en op 31 december 2017 voor de rechtsgebieden die voorkomen in de lijst onder artikel 2/1 moet afgerond zijn uiterlijk op 31 december 2017 voor de rechtsgebieden die voorkomen in de lijst onder artikel 1 en uiterlijk op 31 december 2018 voor de rechtsgebieden die voorkomen in de lijst onder artikel 2, en uiterlijk op 31 december 2019 voor rechtsgebieden die voorkomen in de lijst onder artikel 2/1;" vervangen door de woorden ", op 31 december 2016 voor de rechtsgebieden die voorkomen in de lijst onder artikel 2, op 31 december 2017 voor de rechtsgebieden die voorkomen in de lijst onder artikel 2/1, op 31 december 2018 voor de rechtsgebieden die voorkomen in de lijst onder artikel 2/2 moet afgerond zijn uiterlijk op 31 december 2017 voor de rechtsgebieden die voorkomen in de lijst onder artikel 1, uiterlijk op 31 december 2018 voor de rechtsgebieden die voorkomen in de lijst onder artikel 2, en uiterlijk op 31 december 2019 voor de rechtsgebieden die voorkomen in de lijst onder artikel 2/1, en uiterlijk op 31 december 2020 voor de rechtsgebieden die voorkomen in de lijst onder artikel 2/2;"; 14°  in het derde lid, 4°  worden de woorden ", op 31 december 2016 voor de rechtsgebieden die voorkomen in de lijst onder artikel 2 en op 31 december 2017 voor de rechtsgebieden die voorkomen in de lijst onder artikel 2/1" vervangen door de woorden ", op 31 december 2016 voor de rechtsgebieden die voorkomen in de lijst onder artikel 2, op 31 december 2017 voor de rechtsgebieden die voorkomen in de lijst onder artikel 2/1, op 31 december 2018 voor de rechtsgebieden die voorkomen in de lijst onder artikel 2/2 " Art. 3. Artikel 5 van hetzelfde besluit wordt vervangen door hetgeen volgt : "Art.5. Volgende rechtsgebieden worden beschouwd als deelnemende rechtsgebieden in de zin van bijlage I, D.6 van de wet van 16 december 2015 tot regeling van de mededeling van inlichtingen betreffende financiële rekeningen, door de Belgische financiële instellingen en de FOD Financiën, in het kader van een automatische uitwisseling van inlichtingen op internationaal niveau en voor belastingdoeleinden : 1. Zuid-Afrika 2. Albanië 3. Duitsland 4. Andorra 5. Anguilla 6. Antigua en Barbuda 7. Saoedi-Arabië 8. Argentinië 9. Aruba 10. Australië 11. Oostenrijk 12. Azerbeidzjan 13. Bahama's 14. Bahrein 15. Barbados 16. Belize 17. Bermuda 18. Bonaire, Sint Eustatius en Saba 19. Brazilië 20. Brunei Darussalam 21. Bulgarije 22. Canada 23. Chili 24. China 25. Cyprus 26. Colombia 27. Zuid-Korea 28. Costa Rica 29. Kroatië 30. Curaçao 31. Denemarken 32. Dominica 33. Verenigde Arabische Emiraten 34. Ecuador 35. Spanje 36. Estland 37. Finland 38. Frankrijk 39. Ghana 40. Gibraltar 41. Griekenland 42. Grenada 43. Groenland 44. Guernsey 45. Hongkong 46. Hongarije 47. Eiland Man 48. Kaaimaneilanden 49. Cookeilanden 50. Faeröer 51. Marshalleilanden 52. Turks- en Caicoseilanden 51. Britse Maagdeneilanden 54. India 55. Indonesië 56. Ierland 57. Ijsland 58. Israël 59. Italië 60. Japan 61. Jersey 62. Kazachstan 63. Koeweit 64. Letland 65. Libanon 66. Liechtenstein 67. Litouwen 68. Luxemburg 69. Macao 70. Maleisië 71. Maldiven 72. Malta 73. Mauritius 74. Mexico 75. Monaco 76. Montserrat 77. Nauru 78. Nigeria 79. Niue 80. Noorwegen 81. Nieuw-Zeeland 82. Oman 83. Pakistan 84. Panama 85. Nederland 86.Peru 87. Polen 88. Portugal 89. Qatar 90. Slovaakse Republiek 91. Tsjechische Republiek 92. Roemenië 93. Verenigd Koninkrijk 94. Rusland 95. Saint Kitts en Nevis 96. Saint Lucia 97. San Marino 98. Sint-Maarten 99. Saint Vincent en de Grenadines 100. Samoa 101. Seychellen 102. Singapore 103. Slovenië 104. Zweden 105. Zwitserland 106. Trinidad en Tobago 107. Turkije 108. Uruguay 109. Vanuatu". Art. 4. Dit besluit treedt in werking de dag waarop het in het Belgisch Staatsblad wordt bekendgemaakt. Art. 5. De Minister van Financiën is belast met de uitvoering van dit besluit. Gegeven te Brussel, 2 juni 2020. FILIP Van Koningswege : De Vice-Eerste Minister en Minister van Financiën, A. DE CROO