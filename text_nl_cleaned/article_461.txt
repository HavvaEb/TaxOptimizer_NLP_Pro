Ministerieel besluit houdende delegatie van bevoegdheid tot ordonnancering door de Directeur-generaal van Brussel Huisvesting in het kader van de uitbetaling van de premie ter ondersteuning van de huurders met beperkte inkomsten die een inkomensverlies ondergaan door de COVID-19 gezondheidscrisis De Minister-President van de Brusselse Hoofdstedelijke Regering, belast met Territoriale Ontwikkeling en Stadsvernieuwing, Gelet op de organieke ordonnantie van 23 februari 2006 houdende de bepalingen die van toepassing zijn op de begroting, de boekhouding en de controle, artikelen 2, 8°,  81 tot 83 en 92 tot 95; Gelet op de ordonnantie van 19 maart 2020 om bijzondere machten toe te kennen aan de Brusselse Hoofdstedelijke Regering in het kader van de COVID-19- gezondheidscrisis; Gelet op het besluit van de Brusselse Hoofdstedelijke Regering van 18 juli 2000 tot regeling van haar werkwijze en tot regeling van de ondertekening van de akten van de Regering, gewijzigd door de regeringsbesluiten van 29 november 2001, 22 mei 2008, 30 juni 2011, 7 mei 2015 en 15 juni 2017, artikel 5,14° ; Gelet op het besluit van de Brusselse Hoofdstedelijke Regering van 13 juli 2006 betreffende de administratieve en begrotingscontrole evenals de begrotingsopmaak, artikelen 1, 7°  en 39, 2de lid; Gelet op het besluit van de Brusselse Hoofdstedelijke Regering van 22 juli 2019 tot vaststelling van de bevoegdheden van de ministers van de Brusselse Hoofdstedelijke Regering; Gelet op het bijzonderemachtenbesluit van de Brusselse Hoofdstedelijke Regering nr. 2020/028 van 29 mei 2020 ter invoering van een premie ter ondersteuning van de huurders met beperkte inkomsten die een inkomensverlies ondergaan door de COVID-19 gezondheidscrisis, artikel 7, § 3; Gelet op het ministerieel besluit van 17 mei 2018 in toepassing van artikel 39, 2de lid van het besluit van de Brusselse Hoofdstedelijke Regering van 13 juli 2006 betreffende de administratieve en begrotingscontrole evenals de begrotingsopmaak, betreffende bepaalde toelagen die worden beheerd door Brussel Huisvesting; Gelet op het ministerieel besluit van 22 juli 2019 tot vaststelling van de bevoegdheden van de Staatssecretaris toegevoegd aan de Minister van de Brusselse Hoofdstedelijke Regering, bevoegd voor territoriale ontwikkeling en stadsvernieuwing, toerisme, de promotie van het imago van Brussel en biculturele zaken van gewestelijk belang; Gelet op het advies van de Inspectie van Financiën, gegeven op 26 juni 2020; Gelet op de gelijke kansen test uitgevoerd op 19 juni 2020 in toepassing van de ordonnantie van 4 oktober 2018 tot invoering van de gelijke kansentest; Overwegende de beslissing van de Brusselse Hoofdstedelijke Regering van 24 april 2020 betreffende de goedkeuring aan het principe van de toekenning van een eenmalige premie van 214,68 euro ter ondersteuning van huurders met een bescheiden inkomen die als gevolg van de coronacrisis een inkomensverlies lijden ; Overwegende dat het verlies van inkomsten in hoofde van huurders in de particuliere verhuursector als gevolg van de gezondheidscrisis veroorzaakt door COVID-19, het noodzakelijk maken dat de termijn tot het toekennen van de premie heel kort is, Besluit : Artikel 1. Delegatie van bevoegdheid en tekenbevoegdheid wordt gegeven aan de Directeur-generaal van Brussel Huisvesting van de Gewestelijke Overheidsdienst Brussel om elke beslissing te nemen in het kader van de bestuurlijke uitvoering van de bepaling van artikel 7, § 3, van het bijzonderemachtenbesluit van de Brusselse Hoofdstedelijke Regering nr. 2020/028 van 29 mei 2020 ter invoering van een premie ter ondersteuning van de huurders met beperkte inkomsten die een inkomensverlies ondergaan door de COVID-19 gezondheidscrisis. Art. 2. Met toepassing van artikel 2, eerste lid, 1, a), van het besluit van de Brusselse Hoofdstedelijke Regering van 25 maart 1999 betreffende de delegatie van tekenbevoegdheid voor financiële aangelegenheden aan de ambtenaren-generaal van het Ministerie van het Brussels Hoofdstedelijk Gewest, is de Directeur-generaal van Brussel Huisvesting gemachtigd om de kredieten vast te leggen ten laste van basisallocatie 25.008.31.07.3432 van de gewestelijke begroting. Art. 3. In geval van afwezigheid of belet van de in de artikelen 1 en 2 van onderhavig besluit bedoelde ambtenaar, wordt toepassing gemaakt van artikel 7, tweede lid van het besluit van 25 maart 1999 van de Brusselse Hoofdstedelijke Regering betreffende de delegatie van tekenbevoegdheid voor financiële aangelegenheden aan de ambtenaren-generaal van het Ministerie van het Brussels Hoofdstedelijk Gewest. Art. 4. Dit besluit treedt in werking op de dag van zijn publicatie in het Belgisch Staatsblad. Brussel, 2 juli 2020. R. VERVOORT