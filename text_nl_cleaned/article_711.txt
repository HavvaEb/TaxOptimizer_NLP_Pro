Besluit van de regering van de Franse Gemeenschap tot wijziging van het besluit van de regering van de Franse Gemeenschap van 7 mei 2020 houdende diverse bepalingen inzake ambtenarenzaken in het kader van de COVID-19-pandemie De Regering van de Franse Gemeenschap, Gelet op de bijzondere wet van 8 augustus 1980 tot hervorming der instellingen, artikel 87, § 3, vervangen door de bijzondere wet van 8 augustus 1988 en gewijzigd door de bijzondere wet van 6 januari 2014; Gelet op het besluit van de Regering van de Franse Gemeenschap van 22 juli 1996 betreffende het statuut van de personeelsleden van de diensten van de Regering van de Franse Gemeenschap; Gelet op het besluit van de regering van de Franse Gemeenschap van 2 juni 2004 betreffende de verloven en afwezigheden van de personeelsleden van de diensten van de regering van de Franse Gemeenschap, van de Conseil supérieur de l'Audiovisuel en van de instellingen van openbaar nut ressorterend onder het Sectorcomité XVII; Gelet op het besluit van de regering van de Franse Gemeenschap van 15 november 2017 betreffende telewerk; Gelet op het besluit van de regering van de Franse Gemeenschap van 7 mei 2020 houdende diverse bepalingen inzake ambtenarenzaken in het kader van de COVID-19-pandemie, gewijzigd bij de besluiten van de regering van de Franse Gemeenschap van 2 juli 2020, 3 september 2020, 29 oktober 2020, 7 januari 2021 en 11 februari 2021; Gelet op het advies van de inspecteur van Financiën, uitgebracht op 21 oktober 2021; Gelet op de akkoordbevinding van de minister van Begroting, gegeven op 28 oktober 2021; Op de voordracht van de minister van Ambtenarenzaken; Na beraadslaging, Besluit : Artikel 1. In artikel 7, eerste lid, van het besluit van de regering van de Franse Gemeenschap van 7 mei 2020 houdende diverse bepalingen inzake ambtenarenzaken in het kader van de COVID-19-pandemie, laatstelijk vervangen door het besluit van de regering van de Franse Gemeenschap van 9 september 2021, worden de woorden "31 oktober 2021" vervangen door de woorden "31 januari 2022". Art. 2. Dit besluit heeft uitwerking met ingang van 1 november 2021. Art. 3. De minister bevoegd voor de ambtenarenzaken is belast met de uitvoering van dit besluit. Brussel, 28 oktober 2021. Voor de regering: De Minister-President, P.-Y. JEHOLET De Minister van Begroting, Ambtenarenzaken, Gelijke Kansen en het Toezicht op WBE, Fr. DAERDEN