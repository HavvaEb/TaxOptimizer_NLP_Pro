Besluit van de Waalse Regering betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19 Verslag aan de Regering en artikelsgewijze bespreking HOOFDSTUK I. - Begripsomschrijvingen Artikel 1. In dat artikel worden verschillende definities gegeven om de reikwijdte van het besluit te helpen begrijpen. Artikel 1, 1° De opleidingscentra van het IFAPME-net, in het besluit "erkende opleidingscentra" genoemd, zijn opgericht als een vereniging zonder winstoogmerk en moeten, om te worden erkend als onderdeel van het IFAPME-net, een voorafgaande erkenning hebben gekregen. Artikel 1, 2° tot 4° Dat artikel behoeft geen bijzondere bespreking. Artikel 1 5° Dat artikel voert het begrip "kandidaat voor een alternerende opleiding" in, dat betrekking heeft op de leerling die cursussen volgt ( ofwel algemene kennis en beroepskennis of geïntegreerde kennis) en die een contract alternerend leren wenst te sluiten. Artikel 1, 6° Dat artikel voert het begrip "essentiële vaardigheden" in, dat de vaardigheden beoogt die met het oog op de professionele integratie door elke leerling moeten worden verworven om zijn opleiding te kunnen voortzetten of om een minimumniveau van beheersing van de leerresultaten te verwerven. Artikel 1, 7° Dit artikel behoeft geen verdere bespreking. HOOFDSTUK II. - Wijzigingen in het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen Art. 2. Voor elk opleidingsjaar worden examens en proeven georganiseerd door de erkende opleidingscentra voor regelmatige cursisten, namelijk cursisten die ten minste twee derde van de tijdens het opleidingsjaar georganiseerde lessen daadwerkelijk hebben gevolgd. Gelet op de COVID-19-pandemie en de gevolgen daarvan voor de organisatie van de cursussen (met name de opschorting/gedeeltelijke organisatie van face-to-face cursussen en de invoering van een voorziening van afstandsopleiding en -opvolging), moest het begrip "regelmatige cursist" voor het opleidingsjaar 2019-2020 worden verduidelijkt en betreft het de cursist die ten minste twee derde van de tot 13 maart 2020 georganiseerde lessen heeft gevolgd. Art. 3. Dat artikel bepaalt de mogelijkheid voor erkende opleidingscentra om afstandsexamens te organiseren. Art. 4. Dat artikel wijzigt het evaluatie-besluit in die zin dat het de erkende opleidingscentra de bevoegdheid geeft om de eindeleertijdsevaluatie te organiseren voor elke kandidaat voor een alternerende opleiding. Art. 5. Als gevolg van de COVID-19-pandemie kon voor de laatste jaren van het leerproces geen cursus worden georganiseerd zoals oorspronkelijk gepland vanaf 14 maart 2020. In dat artikel worden daarom de vakken gespecificeerd waarover evaluaties kunnen worden uitgevoerd en de mogelijkheid om, face-tot-face of door middel van afstandsonderwijs, nieuwe vakken op het gebied van essentiële vaardigheden te verstrekken. Art. 6. Gelet op de COVID-19-pandemie en de gevolgen daarvan voor de organisatie van de cursussen (met name de opschorting/gedeeltelijke organisatie van face-to-face cursussen en de invoering van een voorziening van afstandsopleiding en -opvolging) zijn de cursusplanning voor de laatste leerjaren en de examenperiodes (zowel voor de eerste als voor de tweede zittijd) beïnvloed. Dat artikel bepaalt de periodes voor de organisatie van de examens voor het opleidingsjaar 2019-2020. Art. 7. In dat artikel worden de leerlingen gespecificeerd die door het erkende opleidingscentrum worden ingeschreven voor het C-examen aan het einde van het leerproces. Art. 8. Dat artikel betreft de organisatie van de C-examens aan het einde van het leerproces en de samenstelling van de C-examencommissie voor het opleidingsjaar 2019-2020. Art. 9. Dat artikel bepaalt dat de vergadering van de vormingswerkers en de vergadering van de toezichthoudende commissie aan het einde van het leerproces zowel face-to-face als op afstand kunnen plaatsvinden. Aangezien de periodes voor de organisatie van de examens zijn aangepast, worden de uiterste data voor het houden van de vergadering van de Raad van vormingswerkers en de vergadering van de toezichthoudende commissie ook aangepast. Art. 10. Gelet op de COVID-19-pandemie en de gevolgen daarvan voor de organisatie van de cursussen (met name de opschorting/gedeeltelijke organisatie van face-to-face cursussen en de invoering van een voorziening van afstandsopleiding en -opvolging) zijn de cursusplanning voor de leercursussen en de examenperiodes (zowel voor de eerste als voor de tweede zittijd) beïnvloed. In dat artikel worden daarom de vakken gespecificeerd waarover evaluaties kunnen worden uitgevoerd en de mogelijkheid om nieuwe vakken voor afstandscursussen te verstrekken. Dat artikel bepaalt de periodes voor de organisatie van de examens voor het opleidingsjaar 2019-2020. Art. 11. Dat artikel bepaalt dat de vergadering van de vormingswerkers aan het einde van het leerproces zowel face-to-face als op afstand kan worden gehouden. Aangezien de periodes voor de organisatie van de examens zijn aangepast, wordt ook de uiterste datum voor het houden van de vergadering van de Raad van vormingswerkers aangepast. Art. 12. Dat artikel bepaalt dat de vergadering van de toezichthoudende commissie aan het einde van het leerproces zowel face-to-face als op afstand kan gehouden worden. Aangezien de periodes voor de organisatie van de examens zijn aangepast, wordt de uiterste datum voor het houden van de vergadering van de toezichthoudende commissie ook aangepast. Art. 13. Als gevolg van de COVID-19-pandemie is het niet mogelijk geweest om de cursussen tot ondernemingshoofd voor de laatste jaren van de opleiding te organiseren zoals oorspronkelijk gepland. In dat artikel worden daarom de vakken gespecificeerd waarover evaluaties kunnen worden uitgevoerd en de mogelijkheid om, face-tot-face of door middel van afstandsonderwijs, nieuwe vakken op het gebied van essentiële vaardigheden te verstrekken. Voorts wordt aangegeven dat in sommige afdelingen waarvan de lijst door het Instituut vastgesteld wordt, de evaluaties zijn verplicht. Art. 14. Gelet op de COVID-19-pandemie en de gevolgen daarvan voor de organisatie van de cursussen (met name de opschorting/gedeeltelijke organisatie van face-to-face cursussen en de invoering van een voorziening van afstandsopleiding en -opvolging) zijn de cursusplanning voor de laatste jaren van de opleiding tot ondernemingshoofd en de examenperiodes (zowel voor de eerste als voor de tweede zittijd) beïnvloed. Dat artikel bepaalt de periodes voor de organisatie van de examens voor het opleidingsjaar 2019-2020. Art. 15. Vanwege de opschorting van de stages in de laatste jaren van de opleiding tot ondernemingshoofd na de COVID-19-pandemie, voorziet dat artikel in het schrappen van de eis om voor het opleidingsjaar 2019-2020 voldoende praktijkervaring op te doen om te worden ingeschreven voor het C-examen. Art. 16. Dat artikel betreft de organisatie van de C-examens en de samenstelling van de C- examencommissies voor de laatste jaren van de opleiding tot ondernemingshoofd voor het opleidingsjaar 2019-2020. Art. 17. Dat artikel bepaalt dat de vergadering van de vormingswerkers en de vergadering van de toezichthoudende commissie voor de laatste jaren van de opleiding tot ondernemingshoofd zowel face-to-face als op afstand kunnen gehouden worden. Aangezien de periodes voor de organisatie van de examens zijn aangepast, worden ook de uiterste data voor het houden van de vergadering van de Raad van vormingswerkers en de vergadering van de toezichthoudende commissie aangepast. Art. 18. Gelet op de COVID-19-pandemie en de gevolgen daarvan voor de organisatie van de cursussen (met name de opschorting/gedeeltelijke organisatie van face-to-face cursussen en de invoering van een voorziening van afstandsopleiding en -opvolging) zijn de cursusplanning voor de opleiding tot ondernemingshoofd en de examenperiodes (zowel voor de eerste als voor de tweede zittijd) beïnvloed. Dat artikel bepaalt de periodes voor de organisatie van de examens voor het opleidingsjaar 2019-2020. Art. 19. Als gevolg van de COVID-19-pandemie is het niet mogelijk geweest om de opleidingen tot ondernemingshoofd te organiseren zoals aanvankelijk gepland vanaf 14 maart 2020. In dat artikel worden daarom de vakken gespecificeerd waarover evaluaties kunnen worden uitgevoerd en de mogelijkheid om nieuwe vakken voor afstandscursussen te verstrekken. Art. 20. Dat artikel bepaalt dat de vergadering van de vormingswerkers en de vergadering van de toezichthoudende commissie voor de tussenliggende jaren van de opleiding tot ondernemingshoofd zowel face-to-face als op afstand kunnen worden gehouden. Aangezien de evaluatieperiodes zijn aangepast, worden de uiterste data voor het houden van de vergadering van de Raad van vormingswerkers en de vergadering van de toezichthoudende commissie ook aangepast. HOOFDSTUK III. - Wijzigingen in het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen Art. 21. Dat artikel bepaalt dat de cursussen op afstand of face-tot-face kunnen worden georganiseerd met inachtneming van de vereiste gezondheidsmaatregelen. Art. 22. Dat artikel bepaalt dat met betrekking tot de leercursussen, het erkende opleidingscentrum voor het opleidingsjaar 2019-2020 tussen 17 augustus en 30 september 2020 aanvullende face-to-face cursussen zal organiseren over de door het instituut vastgestelde essentiële vaardigheden, om de leerlingen in staat te stellen hun leertijd in de volgende jaren voort te zetten of zich voor te bereiden op hun C-examen, met inachtneming van de vereiste gezondheidsmaatregelen. In dat artikel wordt ook vastgesteld dat voor het derde leerjaar, de algemene cursussen op afstand worden gehandhaafd, behalve voor leerlingen met moeilijkheden, voor wie de cursussen face-to-face worden gegeven in het erkende opleidingscentrum. De cursussen beroepskennis en geïntegreerde kennis zullen gedeeltelijk face-to-face en op afstand worden gegeven. Art. 23. Met betrekking tot de opleidingen tot ondernemingshoofd bepaalt dat artikel dat het erkende opleidingscentrum voor het opleidingsjaar 2019-2020 tussen 17 augustus en 30 september 2020 aanvullende face-to-face cursussen zal organiseren over de door het instituut vastgestelde essentiële vaardigheden, om de cursisten in staat te stellen hun leertijd in de volgende jaren voort te zetten of zich voor te bereiden op hun C-examen, met inachtneming van de vereiste gezondheidsmaatregelen. Dat artikel bepaalt ook dat voor het laatste leerjaar, de beheerscursussen op afstand worden gehandhaafd, behalve voor cursisten met moeilijkheden, voor wie de cursussen face-to-face worden gegeven in het erkende opleidingscentrum. De cursussen beroepskennis en geïntegreerde kennis zullen gedeeltelijk face-to-face en op afstand worden gegeven. HOOFDSTUK IV. - Wijzigingen in het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen Art. 24. In dat artikel wordt bepaald dat voor de stageovereenkomsten, de overgang naar de hogere schaal pas kan worden gemaakt na de beslissing van de raad van vormingswerkers wanneer het opleidingsjaar 2019-2020 na 30 september 2020 afloopt. HOOFDSTUK V. - Inwerkingtreding Art. 25. Dat artikel bepaalt dat de artikelen 5, 10, 13 en 19 van aard zijn om met terugwerkende kracht op 14 maart 2020 toegepast te worden. De andere artikelen van dit besluit treden in werking de dag waarop het in het Belgisch Staatsblad wordt bekendgemaakt. De artikelen van dit besluit zijn van toepassing tot 31 december 2020. Advies van de Raad van State nr. 67.418/2 van 25 juni 2020 Afdeling Wetgeving Op 15 mei 2020 werd de Raad van State, afdeling wetgeving, door de Vice-Minister-President van de Waalse Regering en Minister van Economie, Buitenlandse Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra van het Waalse Gewest verzocht binnen een termijn van vijf werkdagen advies uit te brengen over een ontwerp-besluit van de Waalse Regering 'betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19'. Het ontwerp werd door de tweede kamer onderzocht op 25 juni 2020. De kamer was samengesteld uit Pierre Vandernoot, voorzitter van de kamer, Patrick Ronvaux en Christine Horevoets, Staatsraden, en Béatrice Drapier, griffier Verslag werd uitgebracht door Roger Wimmer, eerste auditeur. Het advies met onderstaande tekst werd uitgebracht op 25 mei 2020. Volgens artikel 84, § 1, eerste lid, 3°, van de wetten 'op de Raad van State', gecoördineerd op 12 januari 1973, dienen in de adviesaanvraag in het bijzonder de motieven te worden opgegeven die het dringend karakter verantwoorden. Het schrijven luidt als volgt: "Overwegende dat WHO op 11 maart 2020 het coronavirus COVID-19 als een pandemie gelabeld heeft; Gelet op de verklaring van WHO over de kenmerken van het coronavirus COVID-19, met name de hoge besmettelijkheid, het mortaliteitsrisico en het aantal opgespoorde gevallen; Gelet op de verspreiding van het coronavirus COVID-19 op Europees grondgebied en in België; Gelet op de dringende noodzakelijkheid en het gezondheidsrisico dat het coronavirus COVID-19 voor de Belgische bevolking inhoudt; Gelet op het ministerieel besluit van 23 maart 2020 houdende dringende maatregelen om de verspreiding van het coronavirus COVID-19 te beperken, dat met name tot doel heeft de verplaatsingen en de sociale contacten te beperken; Gelet op de impact van de gezondheidscrisis op de erkende opleidingscentra van het "Institut wallon de formation en alternance et des indépendants et petites et moyennes entreprises" die hun face-to-face opleidingen hebben moeten stopzetten; Overwegende dat opleidingsactiviteiten vandaag uitsluitend op basis van face-to-face leerprocessen worden georganiseerd en gesubsidieerd; Overwegende dat het Instituut de continuïteit van de dienstverlening heeft gewaarborgd door in de erkende opleidingscentra een voorziening van afstandsopleiding en -opvolging op te zetten; Gelet op de gedeeltelijke hervatting van de face-to-face cursussen vanaf 18 mei 2020, met inachtneming van de gezondheidsmaatregelen vereist door de Nationale Veiligheidsraad; Gelet op het feit dat het einde van het opleidingsjaar en de daarmee samenhangende evaluaties binnenkort zullen aflopen; Overwegende dat het gelijkheidsbeginsel en de rechtszekerheid moeten worden gewaarborgd en dat maatregelen moeten worden genomen om ervoor te zorgen dat geen enkele leerling belemmerd wordt in de uitoefening van zijn rechten of in de uitvoering van zijn verplichtingen wegens de impacten van de gezondheidscrisis". Daar de adviesaanvraag is ingediend op grond van artikel 84, § 1, lid 1, 3°, van de wetten 'op de Raad van State', gecoördineerd op 12 januari 1973, beperkt de afdeling wetgeving haar onderzoek tot de rechtsgrond van het ontwerp, tot de bevoegdheid van de steller van de akte en tot het voltooien van de voorafgaandelijke vormvereisten, overeenkomstig artikel 84, § 3, van voornoemde gecoördineerde wetten. Op deze drie punten geeft het ontwerp aanleiding tot volgende bemerkingen. VOORAFGAANDE VORMVEREISTEN Het advies van de Raad van State wordt gelijktijdig met het eensluidend advies van het College van de Franse Gemeenschapscommissie gevraagd. Indien het ontwerp als gevolg van deze laatste raadpleging op andere punten dan de louter formele en los van de in dit advies behandelde punten zou worden gewijzigd, zou het opnieuw aan de afdeling Wetgeving moeten worden voorgelegd. ALGEMENE OPMERKING Verscheidene bepalingen van het ontwerp verwijzen naar "de gezondheidsmaatregelen die door de Nationale Veiligheidsraad zijn vereist". Deze maatregelen zijn in feite de maatregelen die in formele vorm zijn gegoten bij het ministerieel besluit van 23 maart 2020 'houdende dringende maatregelen om de verspreiding van het coronavirus COVID-19 te beperken'. Het is aan dit ministerieel besluit en aan de besluiten die het in voorkomend geval zullen vervangen, dat deze verwijzing moet worden gemaakt. BIJZONDERE OPMERKINGEN AANHEF 1. Het ontwerp vindt rechtsgrond in de artikelen 5, § 1, 4°, en 8, § 1, 4°, en § 2, 1°, van het samenwerkingsakkoord gesloten op 20 februari 1995 door de Franse Gemeenschapscommissie, de Franse Gemeenschap en het Waalse Gewest i.v.m. de permanente vorming van de middenstand en de kleine en middelgrote ondernemingen en de voogdij over het Instituut voor permanente vorming van de middenstand en de kleine en middelgrote ondernemingen, gewijzigd bij de aanhangsels van 4 juni 2003 en 27 maart 2014. In de aanhef moet daarom lid 2 worden aangepast en moeten de leden 1 en 3 worden weggelaten. 2. Volgens de artikelen 5, § 1, 4°, en 8, § 1, 4°, van voormeld samenwerkingsakkoord bepaalt de Waalse Regering de voorwaarden voor de organisatie van de cursussen, de doorlopende evaluatie en de examens op eensluidend advies van het College van de Franse Gemeenschapscommissie. In lid 9 van de aanhef moeten, in de Franse ontwerpversie, de woorden "l'avis du Collège" worden vervangen door de woorden "l'avis conforme du Collège". 3. Lid 10 van de aanhef moet worden aangevuld met de woorden "overeenkomstig artikel 84, § 1, eerste lid, 3°, van de wetten op de Raad van State, gecoördineerd op 12 januari 1973". BESCHIKKEND GEDEELTE Artikel 1 In 1° moeten, in de Franse ontwerpversie, de woorden "visés par l'article 2, 10°" vervangen worden door de woorden "visés par l'article 2, 12°". Artikel 4 Artikel 4 is de enige bepaling van het ontwerp die beoogt een bestaand besluit te wijzigen. Ook al volgt uit artikel 25 van het ontwerp dat punt 4° ingevoegd bij artikel 4 in artikel 5, § 1, van het besluit van de Waalse regering van 31 augustus 2000 "betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen" (hierna: het "evaluatie-besluit"), op 31 december 2020 uit het rechtsstelsel zal verdwijnen, zou het duidelijker zijn om, net als de andere bepalingen van het ontwerp, artikel 4 autonoom op te stellen en het Centrum voor de permanente vorming voor de Middenstand en de kleine en middelgrote ondernemingen de bevoegdheid te geven om ook de eindeleertijdsevaluatie voor "kandidaten voor een alternerende opleiding" te organiseren, naast de bevoegdheden die bedoeld Centrum heeft krachtens artikel 5, § 1, van het evaluatie-besluit. De definitie die aan dit laatste begrip wordt gegeven bij artikel 1, 5°, van het ontwerp zal bijgevolg gelden voor het aldus ontworpen artikel 4, wat niet het geval zou zijn indien het nieuwe punt 4° zou worden ingevoegd in artikel 5, § 1, van het evaluatie-besluit, zoals voorzien in de betrokken bepaling. Artikelen 5 en 10 1. Artikel 5 bepaalt dat de evaluaties van de algemene kennis, beroepskennis en geïntegreerde kennis bedoeld in artikel 6 van het evaluatie-besluit, namelijk de eindeleertijdsevaluatie worden georganiseerd over de vakken die tot 13 maart 2020 face-to-face werden verstrekt. Dezelfde regel is geformuleerd in artikel 10 met betrekking de evaluaties tijdens het leerproces, zoals bedoeld in artikel 16 van het evaluatie-besluit. Vanaf 18 mei 2020 kunnen nieuwe vakken verstrekt worden. Ze kunnen het voorwerp uitmaken van summatieve evaluaties voor wat betreft de vakken die betrekking hebben op door het Instituut vastgestelde essentiële vaardigheden, als het gaat om de eindeleertijdsevaluaties terwijl de nieuwe vakken die op afstand worden gegeven, niet kunnen worden geëvalueerd als het gaat om vakken gegeven tijdens het leerproces. In de artikelen 5 en 10 van het ontwerp wordt in lid 2 bepaald dat de in deze bepalingen bedoelde evaluaties "met instemming van het Instituut" kunnen worden geannuleerd. Artikel 2 van het evaluatie-besluit, dat gemeenschappelijk is voor lopende evaluaties en voor eindeleertijdsevaluaties, bepaalt echter dat "het Instituut zowel de organisatie van de doorlopende evaluatie als die van het examen waarvoor het pedagogisch en administratief toezicht uitoefent, coördineert". In artikel 3 van hetzelfde besluit wordt bepaald dat "het Centrum voor [permanente vorming] zowel de evaluatie als het examen organiseert en toeziet op het goede verloop daarvan, de regelmatigheid ervan en de toepassing van het in de artikelen 11 en 32 bedoelde organisatieschema". Bij lezing van de artikelen 5 en 10 van het ontwerp kan, aangezien de instemming van het Instituut vereist is, worden afgeleid dat het de erkende opleidingscentra zijn die het recht hebben om de in deze bepalingen bedoelde evaluaties te annuleren. Dit zal duidelijk moeten worden gemaakt in het beschikkend gedeelte. 2. Het beschikkend gedeelte zal ook moeten worden aangevuld om de voorwaarden vast te stellen waaronder de proeven kunnen worden geannuleerd, teneinde de gelijkheid tussen de cursisten te garanderen. Hoewel het in principe, zoals duidelijk blijkt uit artikel 2, de taak van het Instituut is om de organisatie van de doorlopende evaluatie te coördineren, zodat de uniformiteit tussen de verschillende erkende opleidingscentra op het gebied van dergelijke evaluaties wordt gewaarborgd, moet deze uniformiteit ook kunnen worden gewaarborgd in geval van annulering van de proeven. 3. Deze twee opmerkingen gelden ook voor de artikelen 13 en 19 van het ontwerp. Artikel 5 Zoals hierboven in de toelichting bij de artikelen 5 en 10 is uiteengezet, kunnen vanaf 18 mei 2020 nieuwe vakken aan het einde van het leerproces, hetzij face-to-face, hetzij op afstand, worden gegeven wanneer zij betrekking hebben op essentiële vaardigheden die door het Instituut zijn vastgesteld. Deze vakken kunnen het voorwerp uitmaken van summatieve evaluaties. Om de gelijkheid tussen de leerlingen te garanderen, moet ervoor worden gezorgd dat er maatregelen worden genomen om ervoor te zorgen dat zij effectief en onder goede leeromstandigheden cursussen op afstand kunnen volgen en dat de cursussen, indien dergelijke maatregelen niet kunnen worden genomen, face-to-face kunnen worden gegeven, met inachtneming van de voorwaarden die zijn vastgesteld bij het ministerieel besluit van 23 maart 2020. Dezelfde opmerking geldt voor artikel 13 van het ontwerp. Artikel 9 In de Franse ontwerpversie moeten de woorden " Le conseil de formateurs visé " worden vervangen door de woorden " La réunion du conseil des formateurs visée ". Een soortgelijke opmerking geldt voor de artikelen 11, 12, 17, eerste lid, en 20, eerste lid. Artikelen 22 en 23 Het tweede lid van de artikelen 22 en 23 bepaalt dat de cursussen waarnaar zij verwijzen "op afstand" worden gehandhaafd, behalve voor leerlingen of cursisten "met moeilijkheden". Deze formulering geeft geen duidelijk antwoord op de vraag of de niet-handhaving van deze cursussen voor leerlingen of cursisten met moeilijkheden betekent dat ze niet worden gegeven of dat ze face-to-face worden gegeven. Het beschikkend gedeelte zal op dit punt worden verduidelijkt om interpretatie- en toepassingsproblemen te voorkomen. Artikel 22 In het eerste lid van de Franse ontwerpversie moeten de woorden " examen pratique de fin de stade " worden vervangen door de woorden " examen C " (zie in die zin artikel 23, eerste lid, van het ontwerp). Artikelen 25 en 26 1. In artikel 25, lid 1, en artikel 26 wordt bepaald dat de artikelen 2 tot en met 23 uitwerking hebben op 18 mei 2020 en dat artikel 24 uitwerking heeft op 14 maart 2020. 2. Er wordt op gewezen dat bestuurshandelingen krachtens een algemeen rechtsbeginsel in de regel geen terugwerkende kracht hebben. Terugwerkende kracht kan evenwel gerechtvaardigd zijn indien de wet die toestaat. Indien ze niet bij de wet wordt toegestaan, is ze alleen aanvaardbaar bij wijze van uitzondering, inzonderheid wanneer dat nodig is voor de continuïteit van de openbare dienst of voor de regularisatie van een rechtstoestand of een feitelijke toestand en voor zover de vereisten inzake rechtszekerheid vervuld zijn en de individuele rechten geëerbiedigd worden. Wat de artikelen 2 tot en met 23 betreft, zijn alleen de artikelen 5, 10, 13 en 19, voor zover zij bepalen dat nieuwe vakken met terugwerkende kracht vanaf 18 mei 2020 kunnen worden verstrekt, bestemd om met terugwerkende kracht toegepast te worden. De steller van het ontwerp dient zich ervan te vergewissen dat de rechtvaardiging voor de terugwerkende kracht van deze bepalingen binnen een van de bovengenoemde hypothesen valt. 3. Bovendien is het onnodig artikel 24 te laten terugwerken tot 14 maart 2020. Overeenkomstig artikel 13, § 2, vierde lid, van het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen, waarvan artikel 24 van het ontwerp wil afwijken, wordt de maandelijkse basistoelage immers verhoogd vanaf 1 augustus vóór de overgang naar het volgende jaar. 4. Uit bovenstaande opmerkingen volgt dat artikel 25 moet worden aangepast en dat artikel 26 moet worden weggelaten. SLOTOPMERKINGEN 1. Aan het einde van het beschikkend gedeelte dient een nieuw artikel te worden ingevoegd, luidend als volgt: "De Minister bevoegd voor alternerende opleiding en zelfstandigen en kleine en middelgrote ondernemingen is belast met de uitvoering van dit besluit". 2. Het verslag aan de Regering bevat, na enkele inleidende overwegingen van algemene aard, geen artikelsgewijze bespreking, maar geeft slechts de tekst van de ontwerpartikelen weer. Het verslag aan de Regering zal worden aangevuld met een artikelsgewijze bespreking. De Griffier, Béatrice Drapier De Voorzitter, Pierre Vandernoot 19 JUNI 2020. - Besluit van de Waalse Regering betreffende diverse bepalingen betreffende de organisatie van de doorlopende evaluatie, de examens en cursussen alsook de stageovereenkomsten van het IFAPME-net voor het opleidingsjaar 2019-2020 wegens COVID-19 De Waalse Regering, Gelet op het samenwerkingsakkoord gesloten op 20 februari 1995 door de Franse Gemeenschapscommissie, de Franse Gemeenschap en het Waalse Gewest i.v.m. de permanente vorming van de middenstand en de kleine en middelgrote ondernemingen en de voogdij over het Instituut voor permanente vorming van de middenstand en de kleine en middelgrote ondernemingen, gewijzigd bij de aanhangsels van 4 juni 2003 en 27 maart 2014; Gelet op het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen. Gelet op het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen; Gelet op het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen; Gelet op het verslag van 11 mei 2020 opgesteld overeenkomstig artikel 3, 2°, van het decreet van 11 april 2014 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen; Gelet op het gunstig advies van het beheerscomité van het "Institut wallon de formation en alternance et des indépendants et petites et moyennes entreprises" (Waals instituut voor alternerende opleiding, zelfstandigen en kleine en middelgrote ondernemingen), gegeven op 5 mei 2020 na een elektronische raadpleging; Gelet op het eensluidend advies van het College van de Franse Gemeenschapscommissie, gegeven op 20 mei 2020 overeenkomstig de artikelen 5, § 1, 4°, en 8, § 1, 4°, van het samenwerkingsakkoord gesloten op 20 februari 1995 door de Franse Gemeenschapscommissie, de Franse Gemeenschap en het Waalse Gewest i.v.m. de permanente vorming van de middenstand en de kleine en middelgrote ondernemingen en de voogdij over het Instituut voor permanente vorming van de middenstand en de kleine en middelgrote ondernemingen; Gelet op advies 67.418/2 van de Raad van State, gegeven op 25 mei 2020, overeenkomstig artikel 84, § 1, eerste lid, 3°, van de wetten op de Raad van State, gecoördineerd op 12 januari 1973; Gelet op de dringende noodzakelijkheid gemotiveerd als volgt: Overwegende dat WHO op 11 maart 2020 het coronavirus COVID-19 als een pandemie gelabeld heeft; Gelet op de verklaring van WHO over de kenmerken van het coronavirus COVID-19, met name de hoge besmettelijkheid, het mortaliteitsrisico en het aantal opgespoorde gevallen; Gelet op de verspreiding van het coronavirus COVID-19 op Europees grondgebied en in België; Gelet op de dringende noodzakelijkheid en het gezondheidsrisico dat het coronavirus COVID-19 voor de Belgische bevolking inhoudt; Gelet op het ministerieel besluit van 23 maart 2020 houdende dringende maatregelen om de verspreiding van het coronavirus COVID-19 te beperken, dat met name tot doel heeft de verplaatsingen en de sociale contacten te beperken; Gelet op de impact van de gezondheidscrisis op de erkende opleidingscentra van het "Institut wallon de formation en alternance et des indépendants et petites et moyennes entreprises" die de face-to-face cursussen hebben moeten stopzetten; Overwegende dat opleidingsactiviteiten vandaag uitsluitend op basis van face-to-face leerprocessen worden georganiseerd en gesubsidieerd; Overwegende dat het Instituut de continuïteit van de dienstverlening heeft gewaarborgd door in de erkende opleidingscentra een voorziening van afstandsopleiding en -opvolging op te zetten; Gelet op de gedeeltelijke hervatting van de face-to-face cursussen vanaf 18 mei 2020, met inachtneming van de gezondheidsmaatregelen bedoeld in het voormelde ministerieel besluit van 23 maart 2020; Gelet op het feit dat het einde van het opleidingsjaar en de daarmee samenhangende evaluaties binnenkort zullen aflopen; Overwegende dat het gelijkheidsbeginsel en de rechtszekerheid moeten worden gewaarborgd en dat maatregelen moeten worden genomen om ervoor te zorgen dat geen enkele leerling belemmerd wordt in de uitoefening van zijn rechten of in de uitvoering van zijn verplichtingen wegens de impacten van de gezondheidscrisis; Op de voordracht van de Minister bevoegd voor "IFAPME"; Na beraadslaging, Besluit : HOOFDSTUK I. - Begripsomschrijvingen Artikel 1. Voor de toepassing van dit besluit wordt verstaan onder: 1° "erkende opleidingscentra" : de opleidingscentra bedoeld in artikel 2, 12°, van het decreet van 17 juli 2003 tot oprichting van een "Institut wallon de formation en alternance et des indépendants et des petites et moyennes entreprises" (Waals instituut voor alternerende vorming, zelfstandigen en kleine en middelgrote ondernemingen); 2° "evaluatie-besluit": het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen; 3° "cursus-besluit": het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen; 4° "Instituut": het Instituut opgericht krachtens het decreet van 17 juli 2003 tot oprichting van een "Institut wallon de formation en alternance et des indépendants et des petites et moyennes entreprises"; 5° "kandidaat voor een alternerende opleiding": leerling die de cursussen algemene kennis en de cursussen beroepskennis of de cursussen geïntegreerde kennis in een erkend opleidingscentrum volgt en die een alternerend contract wenst te sluiten; 6° "essentiële vaardigheden": vaardigheden die door elke leerling moeten worden verworven om zijn opleiding te kunnen voortzetten of om een minimumniveau van beheersing van de leerresultaten te verwerven met het oog op professionele integratie; 7° "stageovereenkomst-besluit" : het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen; 8° "vereiste gezondheidsmaatregelen": de maatregelen bedoeld in het ministerieel besluit van 23 maart 2020 houdende dringende maatregelen om de verspreiding van het coronavirus COVID-19 te beperken of in elk ander besluit dat het vervangt. HOOFDSTUK II. - Wijzigingen in het besluit van de Waalse Regering van 31 augustus 2000 betreffende de doorlopende evaluatie en de examens in de permanente vorming voor de middenstand en de kleine en middelgrote ondernemingen Art. 2. Voor het opleidingsjaar 2019-2020 is de in artikel 1, 6°, van het evaluatie-besluit bedoelde regelmatige cursist, de cursist die ten minste 2/3 van de cursussen georganiseerd tot 13 maart 2020 heeft gevolgd. Art. 3. De in artikel 4, tweede lid, van het evaluatie-besluit bedoelde examens kunnen op afstand worden georganiseerd. De organisatie van de examens van het erkende opleidingscentrum geschiedt met inachtneming van de vereiste gezondheidsmaatregelen. Art. 4. Artikel 5, paragraaf 1, van het evaluatie-besluit wordt vervangen als volgt: " § 1. Het Centrum organiseert de eindeleertijdsevaluatie voor : 1° de leerling die verbonden is door een contract alternerend leren. De evaluatie vindt plaats in de loop van het jaar waarin het contract alternerend leren eindigt; 2° de regelmatige cursist die de leercursussen volgt en die, zonder aan de in 1° bedoelde voorwaarde te voldoen, een praktijkvorming volgt die gelijkwaardig is aan die van het contract alternerend leren. De evaluatie vindt plaats in de loop van het jaar waarin deze opleiding eindigt; 3° de afgewezen regelmatige cursist die voor 31 januari van het evaluatiejaar een schriftelijke aanvraag indient bij het Centrum; 4° de kandidaat voor een alternerende opleiding zoals bedoeld in artikel 1, 5°, van dit besluit.". Art. 5. De evaluaties van de algemene kennis, beroepskennis en geïntegreerde kennis bedoeld in artikel 6 van het evaluatie-besluit worden georganiseerd over de vakcursussen die tot 13 maart 2020 face-to-face werden verstrekt. Nieuwe vakcursussen die betrekking hebben op door het Instituut vastgestelde essentiële vaardigheden kunnen worden verstrekt, hetzij face-to-face, hetzij op afstand, en er kunnen summatieve evaluaties worden georganiseerd. In het geval van afstandscursussen neemt het erkende opleidingscentrum maatregelen om de toegang tot deze cursussen voor alle betrokken leerlingen te waarborgen. Art. 6. In afwijking van artikel 7 van het evaluatie-besluit: a) worden de eerste en tweede zittijd voor de A-, B- en I-examens tussen 1 juni 2020 en 30 september 2020 georganiseerd; b) wordt de zittijd voor de C-examens en de evaluaties van de eenheden van leerresultaten tussen 1 juni 2020 en 30 november 2020 georganiseerd. Art. 7. In afwijking van artikel 8, § 2, van het evaluatie-besluit schrijft het erkende opleidingscentrum voor het C-examen in : 1° de regelmatige cursist die het laatste cursusjaar heeft gevolgd; 2° de regelmatige cursist bedoeld in artikel 5, § 1, 3° van het evaluatie-besluit; 3° de kandidaat voor een alternerende opleiding die ten minste 2/3 van de cursussen georganiseerd tot 13 maart 2020 heeft gevolgd. Art. 8. Voor het opleidingsjaar 2019-2020 kan de samenstelling van de in artikel 10 van het evaluatie-besluit bedoelde C-examencommissie door het Instituut aangepast worden. De C-examens worden georganiseerd in overeenstemming met de opleidingsnormen of met aanpassingen vereist door het Instituut en voortvloeiend uit de opschorting of annulering van cursussen of de naleving van de vereiste gezondheidsmaatregelen. Art. 9. De in artikel 13 van het evaluatie-besluit bedoelde vergadering van de raad van vormingswerkers wordt face-tot-face of op afstand gehouden. Wat het diploma waarmede de opleiding wordt afgesloten betreft, beslist de raad over het succes, over de tweede zittijd of, op basis van een gedetailleerd met redenen omkleed advies, over het falen van de leerling. Na de in het eerste lid bedoelde raad van vormingswerkers vergadert de in artikel 19 van het evaluatie-besluit bedoelde toezichthoudende commissie face-to-face of op afstand, en dit, uiterlijk op 15 december 2020. Art. 10. De evaluaties van de algemene kennis, beroepskennis en geïntegreerde kennis bedoeld in artikel 16 van het evaluatie-besluit worden georganiseerd over de vakcursussen die tot 13 maart 2020 face-to-face werden verstrekt. De afstandscursussen kunnen nieuwe vakken omvatten maar ze mogen niet geëvalueerd worden. In het geval van afstandscursussen neemt het erkende opleidingscentrum maatregelen om de toegang tot deze cursussen voor alle betrokken leerlingen te waarborgen. In afwijking van artikel 16 van het evaluatie-besluit worden de eerste en de tweede zittijd voor de A-, B- en I-examens tussen 1 juni 2020 en 30 september 2020 georganiseerd. Art. 11. De in artikel 18 van het evaluatie-besluit bedoelde vergadering van de raad van vormingswerkers wordt face-tot-face of op afstand georganiseerd. De Raad van vormingswerkers beslist over de toelating van de leerling in het hogere studiejaar met of zonder aanbeveling, of over de weigering van zijn overgang naar het hogere studiejaar op basis van een gedetailleerd met redenen omkleed advies. Hij vergadert uiterlijk op 30 november 2020. Art. 12. De vergadering van de in artikel 19 van het evaluatie-besluit bedoelde toezichthoudende commissie wordt face-to-face of op afstand georganiseerd. In afwijking van dezelfde bepaling vergadert ze uiterlijk op 15 december 2020. Art. 13. De evaluaties van de beheerskennis, beroepskennis en geïntegreerde kennis bedoeld in artikel 27 van het evaluatie-besluit worden georganiseerd over de vakcursussen die tot 13 maart 2020 face-to-face werden verstrekt. Nieuwe vakcursussen die betrekking hebben op door het Instituut vastgestelde essentiële vaardigheden kunnen worden verstrekt, hetzij face-to-face, hetzij op afstand, en ze kunnen het voorwerp uitmaken van summatieve evaluaties. In het geval van afstandscursussen neemt het erkende opleidingscentrum maatregelen om de toegang tot deze cursussen voor alle betrokken cursisten te waarborgen. In sommige afdelingen waarvan de lijst door het Instituut vastgesteld wordt, zijn de evaluaties verplicht. Art. 14. In afwijking van artikel 28 van het evaluatie-besluit: a) worden de eerste en tweede zittijd voor de A-, B- en I-examens tussen 1 juni 2020 en 30 september 2020 georganiseerd; b) wordt de zittijd voor de C-examens en de evaluaties van de eenheden van leerresultaten tussen 1 juni 2020 en 30 november 2020 georganiseerd. Art. 15. In afwijking van artikel 29, § 2, van het evaluatie-besluit kan het erkende opleidingscentrum, wegens de opschorting van de stages na de COVID-19-crisis, voor het opleidingsjaar 2019-2020 de cursist inschrijven voor het C-examen zonder enige vereiste van voldoende praktijkervaring. Art. 16. Voor het opleidingsjaar 2019-2020 kan de samenstelling van de in artikel 31 van het evaluatie-besluit bedoelde C-examencommissie door het Instituut aangepast worden. De C-examens worden georganiseerd in overeenstemming met de opleidingsnormen of met aanpassingen vereist door het Instituut en voortvloeiend uit de opschorting of annulering van cursussen of de naleving van de vereiste gezondheidsmaatregelen. Art. 17. De in artikel 34 van het evaluatie-besluit bedoelde vergadering van de raad van vormingswerkers wordt face-to-face of op afstand georganiseerd. Wat het diploma waarmede de opleiding wordt afgesloten betreft, beslist de raad over het succes, over de tweede zittijd of, op basis van een gedetailleerd met redenen omkleed advies, over het falen van de leerling. Na de in het eerste lid bedoelde raad van vormingswerkers vergadert de in artikel 19 van het evaluatie-besluit bedoelde toezichthoudende commissie face-to-face of op afstand, en dit, uiterlijk op 15 december 2020. Art. 18. In afwijking van artikel 36 van het evaluatie-besluit worden de eerste en tweede zittijd voor de A-, B- en I-examens tussen 1 juni 2020 en 30 september 2020 georganiseerd. Art. 19. De beoordelingen van de beheerskennis, beroepskennis en geïntegreerde kennis bedoeld in artikel 37 van het evaluatie-besluit worden georganiseerd over de vakcursussen die tot 13 maart 2020 face-to-face werden verstrekt. De afstandscursussen kunnen nieuwe vakken omvatten maar ze mogen niet geëvalueerd worden. In het geval van afstandscursussen neemt het erkende opleidingscentrum maatregelen om de toegang tot deze cursussen voor alle betrokken cursisten te waarborgen. In sommige afdelingen waarvan de lijst door het Instituut vastgesteld wordt, zijn de evaluaties verplicht. Art. 20. De in artikel 40 van het evaluatie-besluit bedoelde vergadering van de raad van vormingswerkers wordt face-to-face of op afstand georganiseerd. De Raad van vormingswerkers beslist over de toelating van de leerling in het hogere studiejaar met of zonder aanbeveling, of over de weigering van zijn toegang tot het hogere studiejaar op basis van een gedetailleerd met redenen omkleed advies. Hij vergadert uiterlijk op 30 november 2020. Na de in het eerste lid bedoelde raad van vormingswerkers vergadert de in artikel 19 van het evaluatie-besluit bedoelde toezichthoudende commissie face-to-face of op afstand, en dit, uiterlijk op 15 december 2020. HOOFDSTUK III. - Wijzigingen in het besluit van de Waalse Regering van 31 augustus 2000 betreffende de vormingscursussen in de permanente vorming van de middenstand en de kleine en middelgrote ondernemingen Art. 21. De in het cursus-besluit bedoelde cursussen kunnen op afstand of face-to-face georganiseerd worden. De organisatie van de cursussen in het erkende opleidingscentrum geschiedt met inachtneming van de vereiste gezondheidsmaatregelen. Art. 22. Met inachtneming van de vereiste gezondheidsmaatregelen zal het erkende opleidingscentrum voor het opleidingsjaar 2019-2020 en met betrekking tot de leercursussen tussen 17 augustus en 30 september 2020 aanvullende face-to-face cursussen organiseren over de door het instituut vastgestelde essentiële vaardigheden, om de leerlingen in staat te stellen hun leertijd in de volgende jaren voort te zetten of zich voor te bereiden op hun C-examen. Voor het derde leerjaar worden de algemene cursussen op afstand gehandhaafd, behalve voor leerlingen met moeilijkheden, voor wie de cursussen face-to-face worden verstrekt in het erkende opleidingscentrum. De cursussen beroepskennis en geïntegreerde kennis zullen gedeeltelijk face-to-face en op afstand worden gegeven. Art. 23. Met inachtneming van de vereiste gezondheidsmaatregelen zal het erkende opleidingscentrum voor het opleidingsjaar 2019-2020 en met betrekking tot de cursussen voor een opleiding tot ondernemingshoofd tussen 17 augustus en 30 september 2020 aanvullende face-to-face cursussen organiseren over de door het instituut vastgestelde essentiële vaardigheden, om de cursisten in staat te stellen hun leertijd in de volgende jaren voort te zetten of zich voor te bereiden op hun C-examen. Voor het laatste leerjaar worden de beheerscursussen op afstand gehandhaafd, behalve voor cursisten met moeilijkheden, voor wie de cursussen face-tot-face worden gegeven in het erkende opleidingscentrum. De cursussen beroepskennis en geïntegreerde kennis zullen gedeeltelijk face-tot-face en op afstand worden gegeven. HOOFDSTUK IV. - Wijzigingen in het besluit van de Waalse Regering van 16 juli 1998 betreffende de stageovereenkomst in het kader van de permanente vorming van de middenstand en de kleine en middelgrote ondernemingen Art. 24. In afwijking van artikel 13, § 2, van het stageovereenkomst-besluit kan, wanneer het opleidingsjaar 2019-2020 afloopt na 30 september 2020, de overgang naar de hogere schaal pas worden gemaakt na de beslissing van de raad van vormingswerkers. HOOFDSTUK V. - Inwerkingtreding Art. 25. Dit besluit treedt in werking de dag waarop het in het Belgisch Staatsblad wordt bekendgemaakt met uitzondering van de artikelen 5, 10, 13 en 19 die uitwerking hebben op 14 maart 2020 tot 31 december 2020. Art. 26. De Minister bevoegd voor alternerende opleiding en zelfstandigen en kleine en middelgrote ondernemingen is belast met de uitvoering van dit besluit. Namen, 19 juni 2020. Voor de Regering: De Minister-President, E. DI RUPO De Minister van Economie, Buitenlandse Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra, W. BORSUS