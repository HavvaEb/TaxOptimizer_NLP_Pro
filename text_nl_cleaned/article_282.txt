Ministerieel besluit tot aanduiding van de gedelegeerde die bevoegd is om de elektronische betaalmiddelen bedoeld in artikel 15, § 1 van het wetboek van de minnelijke en gedwongen invordering van fiscale en niet-fiscale schuldvorderingen te erkennen De Vice-Eerste Minister en Minister van Financiën, Gelet op het Wetboek van de minnelijke en gedwongen invordering van fiscale en niet-fiscale schuldvorderingen, ingevoerd bij de wet van 13 april 2019, artikel 15, § 1, 2° ; Gelet op het advies van de inspecteur van Financiën, gegeven op 21 februari 2020; Overwegende dat het gaat om een louter uitvoeringsbesluit van een bestaande wetgeving en dit besluit op zich geen enkele nieuwe budgettaire weerslag heeft, is bijgevolg een akkoord van de Minister van Begroting niet vereist; Gelet op de wetten op de Raad van State, gecoördineerd op 12 januari 1973, artikel 3, § 1; Overwegende dat de bepalingen van dit besluit niet reglementair van aard zijn zoals vereist is bij artikel 3, § 1, eerste lid, van dezelfde wetten; Overeenkomstig artikel 6, § 2 van de wet van 15 december 2013 houdende diverse bepalingen inzake administratieve vereenvoudiging, is een impactanalyse van de regelgeving niet noodzakelijk, Besluit : Enig artikel. Aan de administrateur-generaal van de administratie van de Federale Overheidsdienst Financiën belast met de inning en de invordering van fiscale en niet-fiscale schuldvorderingen wordt de bevoegdheid gedelegeerd om de elektronische betaalmiddelen bedoeld in artikel 15, § 1 van het Wetboek van de minnelijke en gedwongen invordering van fiscale en niet-fiscale schuldvorderingen te erkennen. Brussel, 21 april 2020. A. DE CROO