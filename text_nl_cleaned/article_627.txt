Ministerieel besluit tot uitvoering van het besluit van de Waalse Regering van 1 juli 2021 tot uitvoering van het decreet van 1 april 2021 betreffende de toekenning van een aanvullende vergoeding aan verenigingen zonder winstoogmerk die een economische activiteit uitoefenen in het kader van de COVID-19-crisis De Minister van Economie, Gelet op het decreet van 1 april 2021 betreffende de toekenning van een aanvullende vergoeding aan verenigingen zonder winstoogmerk die een economische activiteit uitoefenen in het kader van de COVID-19-crisis, inzonderheid op artikel 7, eerste lid ; Gelet op het besluit van de Waalse Regering van 1 juli 2021 betreffende de toekenning van een aanvullende vergoeding aan verenigingen zonder winstoogmerk die een economische activiteit uitoefenen in het kader van de COVID-19-crisis, inzonderheid op artikel 3, eerste lid; Gelet op het verslag van 3 september 2021 opgesteld overeenkomstig artikel 2, 11°,  van het decreet van 11 april 2014 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen; Gelet op het advies van de Inspectie van Financiën, gegeven op 9 september 2021; Gelet op de instemming van de Minister van Begroting, gegeven op 13 september 2021; Gelet op het advies nr. 70.184/2 van de Raad van State, gegeven op 20 september 2021, overeenkomstig artikel 84, § 1, eerste lid, 3°,  van de wetten op de Raad van State, gecoördineerd op 12 januari 1973; Gelet op het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken, voor het laatst gewijzigd op 26 januari 2021; Gelet op het Overlegcomité van 22 januari 2021; Gelet op het feit dat de inrichtingen in de horeca-sector en de andere eet- en drankgelegenheden gesloten waren; Overwegende dat inrichtingen in de beroepen die een te nauw contact tussen personen inhouden, gesloten waren; Overwegende dat de inrichtingen of onderdelen van de inrichtingen die behoren tot de culturele, feestelijke, sportieve, recreatieve en evenementensector, gesloten waren voor het publiek ; Overwegende dat voornoemd besluit van de Waalse Regering van 1 juli 2021 er met name toe strekt, een golf van faillissementen te voorkomen onder de verenigingen zonder winstgevend oogmerk die wegens de crisis met prangende liquiditeitsproblemen te maken hebben; Overwegende dat dit besluit ertoe strekt, de periode vast te leggen waarin de aanvraag voor een aanvullende vergoeding door de betrokken verenigingen zonder winstoogmerk kan worden ingediend; Overwegende dat dit besluit dringend aangenomen moet worden, aangezien het de activering van het interventiemechanisme mogelijk maakt; Overwegende dat het fundamenteel is dat die sectoren onverwijld financieel gesteund worden en de tegemoetkoming gestort krijgen; Besluit : Artikel 1. Voor de toepassing van dit ministerieel besluit wordt verstaan onder: 1°  het besluit van de Waalse Regering: het besluit van de Waalse Regering van 1 juli 2021 tot uitvoering van het decreet van 1 april 2021 betreffende de toekenning van een aanvullende vergoeding aan verenigingen zonder winstoogmerk die een economische activiteit uitoefenen in het kader van de COVID-19-crisis; 2°  de aanvullende vergoeding: de vergoeding toegekend overeenkomstig het besluit van de Waalse Regering; 3°  de vereniging zonder winstoogmerk: de vereniging zonder winstoogmerk bedoeld in artikel 1, 2°,  van het besluit van de Waalse Regering. Art. 2. Overeenkomstig artikel 3 van het besluit van de Waalse Regering dient de vereniging zonder winstoogmerk de aanvraag voor aanvullende vergoeding in als bedoeld in artikel 2 van het besluit van de Waalse Regering van 29 september 2021 tot en met 28 oktober 2021. Art. 3. Dit besluit treedt in werking op 29 september 2021. Namen, 22 september 2021. W. BORSUS