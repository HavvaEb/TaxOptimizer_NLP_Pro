Koninklijk besluit houdende tweede verdeling van het provisioneel krediet ingeschreven in het programma 06-90-1 van de wet van 22 december 2020 houdende de algemene uitgavenbegroting voor het begrotingsjaar 2021 en bestemd tot het dekken van de uitgaven betreffende de versterking van de genomen maatregelen alsook de nieuwe initiatieven inzake de strijd tegen het COVID-19 FILIP, Koning der Belgen, Aan allen die nu zijn en hierna wezen zullen, Onze Groet. Gelet op de wet van 22 december 2020 houdende de algemene uitgavenbegroting voor het begrotingsjaar 2021, artikel 2.06.2; Gelet op het advies van de Inspecteur van Financiën, gegeven op 24 maart 2021; Overwegende dat op het programma 06-90-1 van de wet van 22 december 2020 houdende de algemene uitgavenbegroting voor het begrotingsjaar 2021 een provisioneel vastleggingskrediet en een provisioneel vereffeningskrediet van 906.850.000 euro is ingeschreven, bestemd tot het dekken van de uitgaven betreffende de versterking van de genomen maatregelen alsook de nieuwe initiatieven inzake de strijd tegen het COVID-19 virus; Overwegende dat op de secties 13 - FOD Binnenlandse Zaken; 18 - FOD Financiën en 25 - FOD Volksgezondheid, Veiligheid van de Voedselketen en Leefmilieu van de wet van 22 december 2020 houdende de algemene uitgavenbegroting voor het begrotingsjaar 2021 geen enkel krediet is uitgetrokken om de uitgaven te dekken in verband met de strijd tegen het Coronavirus COVID-19; Op de voordracht van de Staatssecretaris voor Begroting, Hebben Wij besloten en besluiten Wij : Artikel 1. Een vastleggingskrediet van 26.955.011 euro en een vereffeningskrediet van 472.027.610 euro worden afgenomen van het provisioneel krediet, ingeschreven op het programma 06-90-1 (basisallocatie 90.10.01.00.05) van de wet van 22 december 2020 houdende de algemene uitgavenbegroting voor het begrotingsjaar 2021, en wordt verdeeld overeenkomstig de bijgevoegde tabel. De in deze tabel vermelde bedragen worden gevoegd bij de kredieten die onder de betrokken programma's en basisallocaties zijn uitgetrokken voor het begrotingsjaar 2021. Art. 2.  Dit besluit treedt in werking de dag waarop het in het Belgisch Staatsblad wordt bekendgemaakt. Art. 3.  De Staatssecretaris bevoegd voor Begroting is belast met de uitvoering van dit besluit. Gegeven te Brussel, 29 maart 2021. FILIP Van Koningswege : De Staatssecretaris voor Begroting, E. DE BLEEKER BIJLAGE Articles légaux - Wettelijke artikels Activités - Activiteiten Allocations de base Basisallocaties Crédits d'engagement (en euros) Vastleggings- kredieten (in euro) Crédits de liquidation (en euros) Vereffenings- kredieten (in euro) Départements Departementen Divisions Afdelingen Programmes Programma's Section 13 : SPF Intérieur - Sectie 13 : FOD Binnenlandse Zaken 13 40 7 0 12.11.01 170.000 170.000 13 50 0 2 12.11.01 274.300 274.300 13 50 0 2 74.22.01 16.000 16.000 13 50 0 2 74.22.04 134.300 Total - Totaal 460.300 594.600 Section 18 : SPF Finances - Sectie 18 : FOD Financiën 18 61 0 2 12.11.12 300.000 300.000 Total - Totaal 300.000 300.000 Section 25 : SPF Santé publique, Sécurité de la Chaîne alimentaire et Environnement Sectie 25 : FOD Volksgezondheid, Veiligheid van de Voedselketen en Leefmilieu 25 21 2 2 12.11.04 80.000 427.750 25 52 2 3 12.11.13 911.654 25 52 2 3 12.11.02 26.114.711 469.793.606 Total - Totaal 26.194.711 471.133.010 TOTAL - TOTAAL 26.955.011 472.027.610 Gezien om te worden gevoegd bij Ons besluit van 29 maart 2021. FILIP Van Koningswege : De Staatssecretaris voor Begroting, E. DE BLEEKER