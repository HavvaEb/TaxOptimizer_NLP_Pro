Besluit van de Waalse Regering tot wijziging van het besluit van de Waalse Regering van 24 september 2020 tot instelling van een categorie van conjunctureel beschermde afnemers van elektriciteit en gas op korte termijn in het kader van de COVID-19-crisis De Waalse Regering, Gelet op het decreet van 12 april 2001 betreffende de organisatie van de gewestelijke elektriciteitsmarkt, artikel 33, § 2, gewijzigd bij het decreet van 11 april 2014; Gelet op het decreet van 19 december 2002 betreffende de organisatie van de gewestelijke gasmarkt, artikel 31bis, § 2, laatst gewijzigd bij het decreet van 21 mei 2015; Gelet op het besluit van de Waalse Regering van 24 september 2020 tot instelling van een categorie van conjunctureel beschermde afnemers van elektriciteit en gas op korte termijn in het kader van de COVID-19-crisis, laatst gewijzigd bij het besluit van de 1 april 2021; Gelet op het verslag van 29 november 2021, opgesteld overeenkomstig artikel 3, 2°,  van het decreet van 11 april 2014 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen; Gelet op de dringende noodzaak om de regeling voor kortdurende bescherming te verlengen in verband met de verslechterende gezondheidssituatie in België als gevolg van de COVID-19-crisis en de op 17 november 2021 aangenomen nieuwe maatregelen met betrekking tot telewerken, teneinde de continuïteit ervan na 31 december 2021 te verzekeren; Gelet op de adviesaanvraag binnen een termijn van dertig dagen, gericht aan de Raad van State op 14 december 2021, overeenkomstig artikel 84, § 1, eerste lid, 2°,  van de wetten op de Raad van State, gecoördineerd op 12 januari 1973; Gelet op het gebrek aan adviesverlening binnen die termijn; Gelet op artikel 84, § 4, tweede lid, van de wetten op de Raad van State, gecoördineerd op 12 januari 1973; Gelet op het advies van de "CWaPE", gegeven op 22 december 2021; Overwegende dat de uitzonderlijke gezondheidscrisis in verband met COVID-19 in België wordt verlengd en versterkt door de overstromingen in juli 2021 en de crisis van de energieprijzen; Overwegende dat het nu nodig is om dringend te zorgen voor toegang tot voldoende energie voor iedereen op elk moment; Gelet op het advies van de beleidsgroep "Energie", gegeven op 22 december 2021; Op de voordracht van de Minister van Energie; Na beraadslaging, Besluit : Artikel 1. In artikel 2, 2°,  van het besluit van de Waalse Regering van 24 september 2020 tot instelling van een categorie van conjunctureel beschermde afnemers van elektriciteit en gas op korte termijn in het kader van de COVID-19-crisis, wordt na c), een d) ingevoegd, luidend als volgt: "d) een afnemer met een schadeattest van de verzekeringsmaatschappij van de afnemer ten gevolge van de overstromingen van juli 2021 of een ontvangstbevestiging van een steunaanvraag van het Rampenfonds ten gevolge van de overstromingen van juli 2021". Art. 2. In artikel 2 van hetzelfde besluit, worden de woorden "in 2020 en in 2021" vervangen door de woorden "in 2020, 2021 en 2022". Art. 3. In artikel 3 van hetzelfde besluit worden de volgende wijzigingen aangebracht: a) in het eerste lid, worden de woorden "31 december 2021" vervangen door de woorden "31 augustus 2022"; b) in lid 3, 2°,  worden de woorden "31 december 2021" vervangen door de woorden "31 augustus 2022". Art. 4. In artikel 3 van hetzelfde besluit worden in het derde lid, 4°,  na de zin "Het contract tussen de leverancier en de afnemer wordt opgeschort", de volgende woorden toegevoegd: "De commerciële leverancier stelt de afnemer bij het verstrijken van de bescherming in kennis van de voorwaarden van het contract. Art. 5. In artikel 6 van hetzelfde besluit, in het eerste lid, worden de woorden "31 december 2021" vervangen door de woorden "31 augustus 2022". Art. 6. In bijlage I bij hetzelfde besluit, worden de woorden "31 december 2021" vervangen door de woorden "31 augustus 2022". Art. 7. Dit besluit heeft uitwerking op 1 januari 2022. Art. 8. De Minister van Energie is belast met de uitvoering van dit besluit. Namen, 3 februari 2022. Voor de Regering: De Minister-President, E. DI RUPO De Minister van Klimaat, Energie, Mobiliteit en Infrastructuren, Ph. HENRY