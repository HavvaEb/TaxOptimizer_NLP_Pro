Oproep tot mobiliteit naar de Brusselse Hoofdstedelijke Dienst voor Brandweer en Dringende Medische Hulp (DBDMH) Er werd een betrekking van attaché - Eco-Manager (m/v/x) (rang A1) in het Nederlandstalige taalkader vacant verklaard; de betrekking is in te vullen via intraregionale of externe mobiliteit op grond van het besluit van de Brusselse Hoofdstedelijke Regering van 27 maart 2014 houdende regeling van de mobiliteit in sommige instellingen van het Brussels Hoofdstedelijk Gewest. De intraregionale mobiliteit geldt voor vastbenoemde personeelsleden van het ministerie van het Brussels Hoofdstedelijk Gewest en de in artikel 3 vermelde overheidsdiensten en instellingen van openbaar nut die onder het Brussels Hoofdstedelijk Gewest ressorteren. De externe mobiliteit geldt voor vastbenoemde personeelsleden van de diensten en instellingen van openbaar nut van de federale staat, de gemeenschappen en andere gewesten; de Franse Gemeenschapscommissie, de Vlaamse Gemeenschapscommissie, de Gemeenschappelijke Gemeenschapscommissie; en de instellingen van openbaar nut die ressorteren onder het Brussels Hoofdstedelijk Gewest en die niet vermeld worden in artikel 3, 2°  van bovengenoemd besluit. Voor overheveling via intraregionale mobiliteit komen in aanmerking: - de vastbenoemde personeelsleden (rang A1) die in dienstactiviteit zijn, over minstens twee jaar graadanciënniteit beschikken en bij hun evaluatie op zijn minst een vermelding gekregen hebben die gelijkwaardig is aan de vermelding "gunstig"; Voor overheveling via externe mobiliteit komen in aanmerking: - de vastbenoemde personeelsleden (rang A1) die in dienstactiviteit zijn en bij hun evaluatie op zijn minst een vermelding gekregen hebben die gelijkwaardig is aan de vermelding "gunstig"; Geïnteresseerden worden verzocht hun kandidatuur in te dienen per mail binnen een termijn van achtentwintig dagen volgend op de publicatie van deze vacature in het Belgisch Staatsblad, aan job@firebru.brussels. De functieomschrijving en het vereiste profiel staan hieronder vermeld. In de kandidatuur moeten verplicht de naam, voornamen, benoemingsdatum, administratieve toestand en de precieze gegevens van de administratie waaruit de kandidaat afkomstig is worden vermeld. Er dient een gedetailleerd curriculum vitae bijgevoegd te worden alsook een uitvoerige motivatiebrief. Het gestandaardiseerd CV kan worden bekomen per mail aan job@firebru.brussels. De kandidaten die aan bovenvermelde voorwaarden voldoen, zullen worden uitgenodigd voor een sollicitatiegesprek. Na afloop van de interviews, worden de kandidaten gerangschikt op basis van hun resultaten. ECO-MANAGER Niveau: A1 Profiel: Medewerker.ster 1. OPDRACHT Als eco-manager ben je er verantwoordelijk voor dat de DBDMH niet alleen voldoet aan alle relevante milieureglementeringen, maar ook alle nodige maatregelen neemt om de ecologische voetafdruk van zijn activiteiten te verkleinen. Deze maatregelen moeten met name mogelijk maken: - besparingen op energie, hulpbronnen en verbruiksgoederen; - een vermindering van de afvalproductie; - een verbetering van het mobiliteitsbeleid van de onderneming; - een duurzamere visie op het beheer van de bestaande groene ruimten in de verschillende vestigingen; - de ontwikkeling van recuperatiekanalen van afgedankt materiaal; - een verbetering van het imago van de onderneming, met name door het verkrijgen van een ecodynamische ster (BE); - de opmaak van de koolstofbalans. 2. BESCHRIJVING VAN DE ACTIVITEITEN ALGEMENE ACTIVITEITEN • De eco-manager is verantwoordelijk voor de uitwerking van het milieubeheerplan van de DBDMH. Dit beheersplan zal gebaseerd zijn op een diagnostische analyse van de werking van de onderneming: o Analyse van het verbruik (water, gas, elektriciteit, enz.) o Werking van de verschillende departementen van de DBDMH (operationeel, administratief, logistiek, enz.) en identificatie van hun milieu-impact, in samenwerking met vertegenwoordigers van elk van deze departementen. o Analyse van het opleggen van milieuvergunningen voor de stafkazerne en de 7 voorposten. o Analyse van de milieureglementeringen die van toepassing zijn op de DBDMH. Op basis van de diagnose, zal de eco-manager een reeks maatregelen voorstellen om de basisdoelstelling te bereiken, namelijk de vermindering van de milieu-impact van de DBDMH (die zal moeten worden opgesplitst in meetbare doelstellingen voor de verschillende milieu-aspecten). Deze maatregelen moeten worden voorgesteld volgens een bepaalde prioriteit en een realistisch tijdschema en moeten worden gevalideerd door de hiërarchische verantwoordelijken en de Directie. • Zodra de maatregelen van het milieubeheerplan zijn gevalideerd, is de eco-manager verantwoordelijk voor de tenuitvoerlegging van deze maatregelen, hetzij door nieuwe procedures vast te stellen, hetzij door milieuclausules op te nemen in de bestekken, hetzij door alternatieve technologieën te integreren. • De eco-manager moet ook controle-instrumenten invoeren om de prestaties van de ingevoerde maatregelen doorlopend te evalueren, zodat deze zo nodig aan de hand van de verkregen resultaten kunnen worden aangepast. • Hij/zij dient de hiërarchische lijn regelmatig op de hoogte te houden van de voortgang van zijn/haar werkzaamheden en jaarlijks een activiteitenverslag op te stellen. • De eco-manager is verantwoordelijk voor de juridische follow-up aangaande milieukwesties, in samenwerking met de juridische dienst van de DBDMH. • De eco-manager moet de Directie van de DBDMH waarschuwen indien er een activiteit vastgesteld wordt die een ernstig en onmiddellijk gevaar zou kunnen inhouden voor het milieu. • Ten slotte neemt de eco-manager deel aan de ontwikkeling en de follow-up van nieuwe kazerneprojecten (Delta, Anderlecht, Staf), met een focus op het milieu. 3. PROFIEL Diploma: • Houder zijn van een masterdiploma bio-ingenieur, industrieel of burgerlijk ingenieur, met ervaring op het gebied van milieubeheer, of van een masterdiploma en een opleiding die verband houdt met de uit te oefenen functie. Kennis (theoretisch, reglementair,...) • Goede teamgeest en zin voor samenwerking; • Zelfstandig kunnen werken en zin voor initiatief; • Zin voor synthese, analyse en beoordeling; • Vermogen om te communiceren (mondeling en schriftelijk); • In staat zijn om een strategische visie uit te werken; • Flexibel en beschikbaar. Praktische/technische vaardigheden (informatica, procedures, ...) • Uitstekende beheersing van MS Office (Word, Excel, PowerPoint); • Technieken, methodes en gebruik van tools die nodig zijn voor de goede uitoefening van de functie. Voor de raadpleging van de tabel, zie beeld