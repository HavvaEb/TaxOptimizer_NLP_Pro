Koninklijk besluit tot remediering van het dubbelgebruik van artikel 73 4quater/1 in het KB/WIB 92 FILIP, Koning der Belgen, Aan allen die nu zijn en hierna wezen zullen, Onze Groet. Gelet op artikel 205/5, § 5, van het Wetboek van de inkomstenbelastingen 1992 ingevoegd bij de wet van 25 december 2017; Gelet op het KB/WIB 92; Gelet op het koninklijk besluit van 16 november 1994 betreffende de administratieve en begrotingscontrole, artikelen 5 en 14; Overwegende dat de bepalingen van dit besluit geen rechtstreekse of onrechtstreekse financiële weerslag kunnen hebben; Gelet op de wetten op de Raad van State, gecoördineerd op 12 januari 1973, artikel 3, § 1; Overwegende dat de bepalingen van dit besluit niet reglementair van aard zijn; Overwegende dat artikel 3 van het koninklijk besluit van 20 december 2019 tot aanpassing van het KB/WIB 92 ingevolge de invoering van de aftrek van de groepsbijdrage en van de beperking op de aftrek van interesten, in het KB/WIB 92 een artikel 73 4quater/1 invoegt; Overwegende dat artikel 2 van het koninklijk besluit van 2 oktober 2019 tot uitvoering van artikel 205/4, § 2, van het Wetboek van de inkomstenbelastingen 1992 eveneens in het KB/WIB 92 een artikel 73 4quater/1 heeft ingevoegd; Overwegende dat het dubbel gebruik van dit artikel 73 4quater/1 in het KB/WIB 92 de nodige rechtsonzekerheid met zich meebrengt; Op de voordracht van de Vice-Eerste Minister en de Minister van Financiën, Hebben Wij besloten en besluiten Wij : Artikel 1. In hoofdstuk I van het KB/WIB 92 wordt een afdeling XXVIIquater 1/1 ingevoegd die het artikel 73 4quater/ 3 bevat, luidende: "Afdeling XXVIIquater 1/1 . - Aftrek van de groepsbijdrage Art. 73 4quater/ 3 . Het model van de in artikel 205/5, § 5, van het Wetboek van de inkomstenbelastingen 1992, bedoelde groepsbijdrage-overeenkomst wordt door de minister die bevoegd is voor Financiën of zijn gedelegeerde vastgesteld.". Art. 2.  Artikel 3 van het koninklijk besluit van 20 december 2019 tot aanpassing van het KB/WIB 92 ingevolge de invoering van de aftrek van de groepsbijdrage en van de beperking op de aftrek van interesten wordt ingetrokken. Art. 3.  Dit besluit is van toepassing vanaf aanslagjaar 2020 voor de belastbare tijdperken die ten vroegste aanvangen op 1 januari 2019. Art. 4.  De minister bevoegd voor Financiën is belast met de uitvoering van dit besluit. Gegeven te Brussel, 20 januari 2020. FILIP Van Koningswege : De Vice-Eerste Minister en Minister van Financiën, A. DE CROO