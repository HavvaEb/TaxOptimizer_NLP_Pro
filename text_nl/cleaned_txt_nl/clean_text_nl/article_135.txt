Koninklijk besluit tot afwijking van artikel 5, tweede lid van het koninklijk besluit van 24 maart 2003 betreffende de toekenning van een toelage aan de representatieve vakorganisaties bedoeld in artikel 7 van de wet van 19 december 1974 tot regeling van de betrekkingen tussen de overheid en de vakbonden van haar personeel, in het kader van de gezondheidscrisis ten gevolge van het coronavirus COVID-19 FILIP, Koning der Belgen, Aan allen die nu zijn en hierna wezen zullen, Onze Groet. Gelet op artikel 37 van de Grondwet; Gelet op het koninklijk besluit van 17 juli 1991 houdende coördinatie van de wetten op de Rijkscomptabiliteit; Gelet op het koninklijk besluit van 24 maart 2003 betreffende de toekenning van een toelage aan de representatieve vakorganisaties bedoeld in artikel 7 van de wet van 19 december 1974 tot regeling van de betrekkingen tussen de overheid en de vakbonden van haar personeel; Gelet op de vrijstelling van de regelgevingsimpactanalyse, bedoeld in artikel 8, § 1, 4°,  van de wet van 15 december 2013 houdende diverse bepalingen inzake administratieve vereenvoudiging; Gelet op het advies van de Inspectie van Financiën, gegeven op 29 mei 2020; Gelet op de akkoordbevinding van onze Minister van Begroting, gegeven op 5 juni 2020; Gelet op het protocol nr. 224/4 van 19 juni 2020 van het Gemeenschappelijk comité voor alle overheidsdiensten; Gelet op de dringende noodzakelijkheid gemotiveerd door op de noodzaak om zo vlug mogelijk de werkingsmoeilijkheden van het federaal openbaar ambt door de maatregelen genomen in het kader van de gezondheidscrisis ten gevolge van het coronavirus COVID-19 aan te pakken; Overwegende dat de maatregelen genomen in het kader van de gezondheidscrisis ten gevolge van het coronavirus COVID-19 een invloed kunnen hebben op de goede werking van de federale diensten en bepaalde diensten zelfs kunnen stilleggen of de naleving van hun verplichtingen inzake de toekenning van financiering komende van de overheidssector door de representatieve vakorganisaties bedoeld in artikel 7 van de wet van 19 december 1974 tot regeling van de betrekkingen tussen de overheid en de vakbonden van haar personeel kunnen belemmeren; Op de voordracht van de Minister van Ambtenarenzaken en op het advies van de in Raad vergaderde Ministers, Hebben Wij besloten en besluiten Wij : Artikel 1. In afwijking van artikel 5, tweede lid van het koninklijk besluit van 24 maart 2003 betreffende de toekenning van een toelage aan de representatieve vakorganisaties bedoeld in artikel 7 van de wet van 19 december 1974 tot regeling van de betrekkingen tussen de overheid en de vakbonden van haar personeel wordt de datum waarop de bewijsstukken moeten worden voorgelegd voor de voor het jaar 2019 toegekende toelage vastgesteld op 31 juli 2020. Art. 2. Dit besluit heeft uitwerking met ingang van 31 maart 2020. Art. 3. De minister bevoegd voor Ambtenarenzaken is belast met de uitvoering van dit besluit. Gegeven te Brussel, 15 juli 2020. FILIP Van Koningswege : De Vice-Eerste Minister en Minister van Ambtenarenzaken, D. CLARINVAL