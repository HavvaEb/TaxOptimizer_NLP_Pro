Ministerieel besluit tot wijziging van de artikelen 8 en 9 van het koninklijk besluit van 22 april 2020 houdende bijzondere maatregelen voor de personeelsleden van het federaal openbaar ambt in het kader van de gezondheidscrisis ten gevolge van het coronavirus COVID-19 De Minister van Ambtenarenzaken, Gelet op de Grondwet, de artikelen 37 en 107, tweede lid; Gelet op de wet van 16 maart 1954 betreffende de controle op sommige instellingen van openbaar ambt, artikel 11, § 1, vervangen bij de wet van 24 december 2002; Gelet op de wet van 22 juli 1993 houdende bepaalde maatregelen inzake ambtenarenzaken, het artikel 4, § 2, 1°,  gewijzigd bij de wet van 20 mei 1997; Gelet op het koninklijk besluit van 22 april 2020 houdende bijzondere maatregelen voor de personeelsleden van het federaal openbaar ambt in het kader van de gezondheidscrisis ten gevolge van het coronavirus COVID-19, artikel 9, derde lid, 1°  en 2°,  zoals gewijzigd bij het koninklijk besluit van 28 december 2020; Gelet op het ministerieel besluit van 8 oktober 2020 houdende dringende maatregelen om de verspreiding van het coronavirus COVID-19 te beperken, laatstelijk gewijzigd bij het ministerieel besluit van 20 maart 2021; Gelet op het advies van de inspecteur van Financiën, gegeven op 16 maart 2021; Gelet op de akkoordbevinding van de Staatssecretaris voor Begroting, gegeven op 22 maart 2021; Gelet op het protocol nr. 763 van 2 april 2021 van het Comité voor de federale, de gemeenschaps- en de gewestelijke overheidsdiensten; Overwegende artikel 191 van het Verdrag betreffende de Werking van de Europese Unie, dat het voorzorgsbeginsel in het kader van het beheer van internationale gezondheidscrisissen en van de actieve voorbereiding van zulke potentiële crisissen verankert; dat dit beginsel inhoudt dat, wanneer een ernstig risico hoogstwaarschijnlijk werkelijkheid zal worden, het aan de overheid is om dringende en voorlopige maatregelen te nemen; Overwegende de kwalificatie van het coronavirus COVID-19 als een pandemie door de WHO op 11 maart 2020; Overwegende het ministerieel besluit van 13 maart 2020 houdende de afkondiging van de federale fase betreffende de coördinatie en het beheer van de crisis coronavirus COVID-19; Overwegende dat de WHO op 16 maart 2020 het hoogste dreigingsniveau heeft uitgeroepen aangaande het coronavirus COVID-19 dat de wereldeconomie destabiliseert en zich snel verspreidt over de wereld; Overwegende het advies van de Hoge Gezondheidsraad van 9 juli 2020; Overwegende de inleidende toespraak van de directeur-generaal van de WHO van 12 oktober 2020 die aangaf dat het virus zich voornamelijk verspreidt tussen nauwe contacten en aanleiding geeft tot opflakkeringen van de epidemie die onder controle zouden kunnen worden gehouden door middel van gerichte maatregelen; Overwegende de Aanbeveling (EU) van 2020/1475 van de Raad van 13 oktober 2020 betreffende een gecoördineerde aanpak van de beperking van het vrije verkeer in reactie op de COVID-19-pandemie; Overwegende dat ons land sinds 13 oktober 2020 op nationaal niveau in alarm niveau 4 (zeer hoge alertheid) zit; Overwegende de verklaring van de directeur-generaal van de WHO van 26 oktober 2020, die aangeeft dat het hoogste aantal gevallen van COVID-19 werd gemeld in de week van 19 oktober 2020 en die bevestigt dat het virus kan worden onderdrukt door snel en bewust in te grijpen; Overwegende dat sinds 2 november 2020 telewerk is verplicht in alle ondernemingen, verenigingen en diensten voor alle personeelsleden, tenzij dit onmogelijk is door de aard van de functie, de continuïteit van het beheer van de organisatie, haar activiteiten of haar diensten; Overwegende dat het daggemiddelde van de nieuwe vastgestelde besmettingen met het coronavirus COVID-19 in België over de voorbije zeven dagen gestegen is tot 2.359 bevestigde positieve gevallen op 11 maart 2021; Overwegende dat op 11 maart 2021 in totaal 1.947 patiënten getroffen door COVID-19 worden behandeld in de Belgische ziekenhuizen; dat op diezelfde datum in totaal 452 patiënten worden behandeld op de diensten van de intensieve zorg; Overwegende dat de incidentie op 11 maart 2021 over een periode van 14 dagen 289 op 100.000 inwoners bedraagt; dat het reproductiegetal op basis van de nieuwe hospitalisaties 1.02 bedraagt; dat een daling van de cijfers nog steeds noodzakelijk is om uit deze gevaarlijke epidemiologische situatie te geraken; Overwegende de onstabiliteit van de cijfers, zowel voor wat betreft het aantal besmettingen als het aantal ziekenhuisopnames; Overwegende de adviezen van de GEES, van CELEVAL, van de RAG en van de GEMS; Overwegende dat de Groep van Experts voor Managementstrategie van COVID-19 (GEMS) in het advies van 23 februari 2021 heeft gesteld dat versoepelingen enkel stapsgewijs mogelijk zullen zijn, rekening houdend met de situatie op dat moment en de voorspellingen gebaseerd op wiskundige modellen; Overwegende dat het geheel van de genomen maatregelen in het kader van de gezondheidscrisis ten gevolge van het coronavirus COVID-19 de goede werking van de federale diensten altijd kunnen aantasten en de rechten en plichten van het personeelslid van het federaal openbaar ambt in de uitoefening van zijn functie kunnen belemmeren; Overwegende de beperking in de tijd van bepalingen van het koninklijk besluit van 22 april 2020 houdende bijzondere maatregelen voor de personeelsleden van het federaal openbaar ambt in het kader van de gezondheidscrisis ten gevolge van het coronavirus COVID-19; Overwegende dat de einddatum van de bepalingen van het koninklijk besluit van 22 april 2020 houdende bijzondere maatregelen voor de personeelsleden van het federaal openbaar ambt in het kader van de gezondheidscrisis ten gevolge van het coronavirus COVID-19 afhangt van de einddatum van de maatregelen genomen in het kader van de gezondheidscrisis ten gevolge van het coronavirus COVID-19; Overwegende dat de huidige gezondheidscrisis na 31 maart 2021 blijft voortduren; Overwegende dat de noodzaak om voor de personeelsleden van het federaal openbaar ambt het recht op inhaalverlof, als bedoeld in de wet van 14 december 2000 tot vaststelling van een aantal aspecten van de organisatie van de arbeidstijd in de overheidssector, te waarborgen door een nieuwe termijn voor te stellen voor de referentieperiode ervoor; Overwegend dat het noodzakelijk is om als tijdelijke bijzondere maatregel de dienstvrijstelling te handhaven voor de personeelsleden van het federaal openbaar ambt wiens functie niet door telewerk kan worden vervuld; Overwegende dat het noodzakelijk is om voor beide maatregelen een voldoende lange termijn te voorzien zodat de diensten zich kunnen organiseren; Overwegende dat deze termijn dan ook langer is dan deze momenteel voorzien in het ministerieel besluit van 28 oktober 2020; Overwegende dat de geldigheidsduur van het ministerieel besluit van 28 oktober 2020 continu wordt aangepast naargelang de stand van de gezondheidscrisis; Overwegende dat er verschillende andere COVID-19-maatregelen een uitwerking hebben tot de datum van 31 augustus 2021 zoals bijvoorbeeld de toekenning van een kantoorvergoeding in het kader van telewerk tijdens de huidige gezondheidscrisis; Overwegende dat het redelijk is om als einddatum 31 augustus 2021 te voorzien; Overwegende de dringende noodzakelijkheid, Besluit : Artikel 1. In artikel 8, eerste en tweede leden, van het koninklijk besluit van 22 april 2020 houdende bijzondere maatregelen voor de personeelsleden van het federaal openbaar ambt in het kader van de gezondheidscrisis ten gevolge van het coronavirus COVID-19, worden de woorden "31 maart 2021" vervangen door de woorden "31 augustus 2021". Art. 2. In artikel 9, tweede lid, van het koninklijk besluit van 22 april 2020, gewijzigd bij het koninklijk besluit van 28 december 2020 worden de woorden "31 maart 2021" vervangen door de woorden "31 août 2021". Art. 3. Dit besluit heeft uitwerking met ingang van 1 april 2021. Brussel, 2 april 2021. P. DE SUTTER