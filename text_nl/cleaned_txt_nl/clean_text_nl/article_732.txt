Besluit van de Regering van de Franse Gemeenschap van bijzondere machten nr. 47 tot goedkeuring van de initiële begroting 2021 van de Administratieve dienst met boekhoudkundige autonomie « Noodhulp en herschikking » om de sectoren te ondersteunen die getroffen worden door de crisis en om de herschikkingervan mogelijk te maken in het kader van de COVID-19-crisis De Regering van de Franse Gemeenschap, Gelet op het decreet van 14 november 2020 tot toekenning van bijzondere machten aan de Regering om te reageren op de tweede golf van de "COVID-19"-gezondheidscrisis, artikel 1, § 1, b), f) en h) ; Gelet op het decreet van 20 december 2011 houdende regeling van de begroting en de boekhouding van de Diensten van de Regering van de Franse Gemeenschap, artikel 69; Gelet op het programmadecreet van 9 december 2020 houdende diverse maatregelen om het hoofd te bieden aan de gevolgen van de Coronaviruscrisis inzake Schoolgebouwen, Begrotingsfondsen, het Fonds Ecureuil, WBE, Gezondheid, Media, Permanente Opvoeding, Studiebeurzen, het Wetenschappelijk Onderzoek en het Leerplichtonderwijs, artikelen 1 en 2; Gelet op het decreet van 9 december 2020 van de uitgavenbegroting van de Franse Gemeenschap voor het begrotingsjaar 2021, artikel 38 ; Gelet op het advies van de Inspectie van Financiën, gegeven op 15 januari 2021 ; Gelet op de akkoordbevinding van de Minister van Begroting van 21 januari 2020 ; Gelet op de dringende noodzakelijkheid, gemotiveerd door de nood om snel steun- en herschikkingsmaatregelen te nemen waartoe de Regering heeft besloten om de sectoren te ondersteunen die afhankelijk zijn van de Franse Gemeenschap en die worden getroffen door de maatregelen die zijn genomen om de verspreiding van COVID-19 in te perken ; Overwegende dat alle budgettaire middelen die de financiering mogelijk maken en dus de uitvoering van de steun- en herschikkingsmaatregelen waartoe de regering heeft besloten, betaald werden aan de Administratieve dienst met boekhoudkundige autonomie en dat het daarom absoluut noodzakelijk is dat deze over een goedgekeurd budget beschikt ; Op de voordracht van de Minister van Begroting ; Na beraadslaging, Besluit : Artikel 1. Wordt goedgekeurd en gevoegd bij dit besluit de initiële begroting 2021 van de Administratieve dienst met boekhoudkundige autonomie « Noodhulp en herschikking ». Art. 2. Dit besluit treedt in werking de dag waarop het ondertekend wordt. Art. 3. De Minister van Begroting is belast met de uitvoering van dit besluit. Brussel, 28 januari 2021. De Minister-President, P.-Y. JEHOLET De Minister van Begroting, Ambtenarenzaken, Gelijke kansen en het toezicht op « Wallonie Bruxelles Enseignement", Fr. DAERDEN