Besluit van de Regering van de Franse Gemeenschap tot wijziging van het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie De Regering van de Franse Gemeenschap, Gelet op de bijzondere wet van 8 augustus 1980 tot hervorming der instellingen, artikel 87, § 3, vervangen door de bijzondere wet van 8 augustus 1988 en gewijzigd bij de bijzondere wet van 6 januari 2014; Gelet op het besluit van de Regering van de Franse Gemeenschap van 22 juli 1996 houdende het statuut van de ambtenaren van de Diensten van de Regering van de Franse Gemeenschap; Gelet op het besluit van de Regering van de Franse Gemeenschap van 2 juni 2004 betreffende de verloven en afwezigheden van de personeelsleden van de Diensten van de Regering van de Franse Gemeenschap, de Hoge Raad voor de Audiovisuele Sector en de instellingen van openbaar nut die onder het Comité van Sector XVII ressorteren; Gelet op het besluit van de Regering van de Franse Gemeenschap van 15 november 2017 betreffende het telewerk; Gelet op het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie, gewijzigd bij de besluiten van de Regering van de Franse Gemeenschap van 2 juli 2020, 3 september 2020, 29 oktober 2020, 7 januari 2021 en 11 februari 2021; Gelet op het advies van de Inspecteur van Financiën, gegeven op 1 april 2021; Gelet op de akkoordbevinding van de Minister van Begroting van 22 april 2021 ; Overwegende dat de Regering van de Franse Gemeenschap op 7 mei 2020 een ontwerp van besluit betreffende diverse bepalingen inzake ambtenarenzaken in het kader van de COVID-19-pandemie aangenomen heeft met als doel de reglementaire afwijkingen vast te stellen die nodig zijn voor de organisatie van de arbeidsomstandigheden van het personeel van de Diensten van de Regering en instellingen van openbaar belang van de Franse Gemeenschap; Overwegende dat de maatregelen bedoeld in dit besluit verlengd worden tot 30 april 2021 door een besluit van de Regering van de Franse Gemeenschap van 11 februari 2021 ; Overwegende dat de gezondheidstoestand in het Koninkrijk zeer zorgwekkend blijft, dat telewerken de regel blijft met betrekking tot de organisatie van het werk, waar mogelijk is, dat niet verwacht wordt dat deze regel op korte termijn in twijfel wordt getrokken; Overwegende dat het noodzakelijk lijkt om de nadere regels voor de organisatie van het werk bepaald in het besluit van de regering van de Franse Gemeenschap van 7 mei 2020, te verlengen; Op de voordracht van de Minister van Ambtenarenzaken ; Na beraadslaging, Besluit : Artikel 1. In artikel 7, eerste lid, van het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie, vervangen bij de besluiten van de Regering van de Franse Gemeenschap van 2 juli 2020, 3 september 2020, 29 oktober 2020, 10 december 2020, 7 januari 2021 en 11 februari 2021, worden de woorden " 30 april 2021 " vervangen door de woorden " 30 juni 2021 ". Art. 2. Dit besluit treedt in werking op 1 mei 2021. Art. 3. De Minister van Ambtenarenzaken is belast met de uitvoering van dit besluit. Brussel, 22 april 2021. Voor de Regering : De Minister-President, P.-Y. JEHOLET De Minister van de Begroting, Ambtenarenzaken, Gelijke kansen en het toezicht op " Wallonie Bruxelles Enseignement", Fr. DAERDEN .