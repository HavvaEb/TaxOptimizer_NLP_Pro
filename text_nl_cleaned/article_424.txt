Koninklijk besluit tot uitvoering van artikel 6, tweede lid, van de wet van 7 mei 2020 houdende uitzonderlijke maatregelen in het kader van de COVID-19-pandemie inzake pensioenen, aanvullende pensioenen en andere aanvullende voordelen inzake sociale zekerheid FILIP, Koning der Belgen, Aan allen die nu zijn en hierna wezen zullen, Onze Groet. Gelet op de wet van 7 mei 2020 houdende uitzonderlijke maatregelen in het kader van de COVID-19-pandemie inzake pensioenen, aanvullende pensioenen en andere aanvullende voordelen inzake sociale zekerheid, artikel 6, tweede lid; Gelet op het advies van de Inspecteur van Financiën, gegeven op 22 juni 2020; Gelet op de akkoordbevinding van de Minister van Begroting, gegeven op 24 juni 2020; Gelet op het verzoek om spoedbehandeling, gemotiveerd door de situatie met betrekking tot het coronavirus COVID-19, die het niet mogelijk maakt het advies van de afdeling wetgeving van de Raad van State binnen de dertig dagen af te wachten, in het bijzonder rekening houdend met de noodzaak om onverwijld de nodige maatregelen te nemen om de sociaaleconomische gevolgen te verzachten van de noodmaatregelen die zijn genomen om de verspreiding van het coronavirus COVID-19 te beperken; Gelet op het advies nr. 67.687/1 van de Raad van State, gegeven op 1 juli 2020 in toepassing van artikel 84, §  1, eerste lid, 3°,  van de wetten op de Raad van State, gecoördineerd op 12 januari 1973; Op de voordracht van de Minister van Pensioenen, Hebben Wij besloten en besluiten Wij : Artikel 1. De periode bedoeld in artikel 6, eerste lid, van de wet van 7 mei 2020 houdende uitzonderlijke maatregelen in het kader van de COVID-19-pandemie inzake pensioenen, aanvullende pensioenen en andere aanvullende voordelen inzake sociale zekerheid, die een aanvang neemt vanaf 1 maart 2020 en een einde neemt op 30 juni 2020, wordt voor de toepassing van de artikelen 3, 4 en 5 van die wet verlengd tot en met 31 augustus 2020. Art. 2. Dit besluit heeft uitwerking met ingang van 1 juli 2020. Art. 3. De minister bevoegd voor Pensioenen is belast met de uitvoering van dit besluit. Gegeven te Brussel, 6 juli 2020. FILIP Van Koningswege : De Minister van Pensioenen, D. BACQUELAINE