Besluit van de Regering van de Franse Gemeenschap tot wijziging van het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie De Regering van de Franse Gemeenschap, Gelet op de bijzondere wet van 8 augustus 1980 tot hervorming der instellingen, artikel 87, § 3, vervangen bij de bijzondere wet van 8 augustus 1988 en gewijzigd door de bijzondere wet van 6 januari 2014; Gelet op het besluit van de Regering van de Franse Gemeenschap van 22 juli 1996 houdende het statuut van de ambtenaren van de Diensten van de Regering van de Franse Gemeenschap; Gelet op het besluit van de Regering van de Franse Gemeenschap van 2 juni 2004 betreffende de verloven en afwezigheden van de personeelsleden van de Diensten van de Regering van de Franse Gemeenschap, de Hoge Raad voor de Audiovisuele Sector en de instellingen van openbaar nut die onder het Comité van Sector XVII ressorteren; Gelet op het besluit van de Regering van de Franse Gemeenschap van 15 november 2017 betreffende het telewerk ; Gelet op het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie, laatst gewijzigd bij het besluit van 28 oktober 2021 ; Gelet op het advies van de Inspecteur van Financiën, gegeven op 21 januari 2022 ; Gelet op de akkoordbevinding van de Minister van Begroting van 27 januari 2022 ; Op de voordracht van de Minister van Ambtenarenzaken; Na beraadslaging, Besluit : Artikel 1. In artikel 3 van het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie, gewijzigd bij het besluit van de Regering van de Franse Gemeenschap van 24 juni 2021, worden de woorden « 35 euro » vervangen door de woorden « 50 euro ». Art. 2. In artikel 7, eerste lid, van hetzelfde besluit, laatst vervangen bij het besluit van de Regering van de Franse Gemeenschap van 28 oktober 2021, worden de woorden « 31 januari 2022 » vervangen door de woorden « 31 maart 2022 ». Art. 3. Artikel 1 heeft uitwerking met ingang van 1 januari 2022. Artikel 2 treedt in werking op 1 februari 2022. Art. 4. De Minister van Ambtenarenzaken is belast met de uitvoering van dit besluit. Brussel, 27 januari 2022. Voor de Regering : De Minister-President, P.-Y. JEHOLET De Minister van Begroting, Ambtenarenzaken, Gelijke kansen en het toezicht op « Wallonie Bruxelles Enseignement", F. DAERDEN