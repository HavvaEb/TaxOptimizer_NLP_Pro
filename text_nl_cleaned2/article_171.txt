Koninklijk besluit waarbij algemeen verbindend wordt verklaard de collectieve arbeidsovereenkomst van 15 mei 2020, gesloten in het Paritair Subcomité voor de luchtvaartmaatschappijen, houdende de interpretatie van artikel 10, § 2 van de collectieve arbeidsovereenkomst van 14 april 2020 betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19) (1) FILIP, Koning der Belgen, Aan allen die nu zijn en hierna wezen zullen, Onze Groet. Gelet op de wet van 5 december 1968 betreffende de collectieve arbeidsovereenkomsten en de paritaire comités, inzonderheid op artikel 28; Gelet op het verzoek van het Paritair Subcomité voor de luchtvaartmaatschappijen; Op de voordracht van de Minister van Werk, Hebben Wij besloten en besluiten Wij : Artikel 1. Algemeen verbindend wordt verklaard de als bijlage overgenomen collectieve arbeidsovereenkomst van 15 mei 2020, gesloten in het Paritair Subcomité voor de luchtvaartmaatschappijen, houdende de interpretatie van artikel 10, § 2 van de collectieve arbeidsovereenkomst van 14 april 2020 betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19). Art. 2. De minister bevoegd voor Werk is belast met de uitvoering van dit besluit. Gegeven te Brussel, 16 juli 2020. FILIP Van Koningswege : De Minister van Werk, N. MUYLLE _______ Nota (1) Verwijzing naar het Belgisch Staatsblad : Wet van 5 december 1968, Belgisch Staatsblad van 15 januari 1969. Bijlage Paritair Subcomité voor de luchtvaartmaatschappijen Collectieve arbeidsovereenkomst van 15 mei 2020 Interpretatie van artikel 10, § 2 van de collectieve arbeidsovereenkomst van 14 april 2020 betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19) (Overeenkomst geregistreerd op 24 juni 2020 onder het nummer 159020/CO/315.02) Toepassingsgebied Artikel 1. Deze collectieve arbeidsovereenkomst is van toepassing op de werkgevers en werknemers van de ondernemingen die ressorteren onder het toepassingsgebied van het Paritair Subcomité voor de luchtvaartmaatschappijen (PSC 315.02). Onderwerp Art. 2. Deze interpretatieve collectieve arbeidsovereenkomst wordt gesloten om aan artikel 10, § 2 van de collectieve arbeidsovereenkomst van 14 april 2020 betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19) (registratienummer 158302/CO/315.02) de betekenis te geven die de sociale partners bij de aanneming van deze bepaling hebben willen geven en die zij redelijkerwijze kon krijgen. Algemeenverbindendverklaring Art. 3. Deze collectieve arbeidsovereenkomst wordt neergelegd op de Griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg overeenkomstig de bepalingen van het koninklijk besluit van 7 november 1969 tot vaststelling van de modaliteiten van neerlegging van de collectieve arbeidsovereenkomsten. Ondertekenende partijen vragen dat onderhavige collectieve arbeidsovereenkomst zo vlug mogelijk bij koninklijk besluit algemeen verbindend wordt verklaard. Interpretatie van artikel 10, § 2 Art. 4. Artikel 10, § 2 van de collectieve arbeidsovereenkomst van 14 april 2020 betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19) dient als volgt te worden geïnterpreteerd : "Indien het bruto maandloon van de werknemer groter is dan het maandelijks loonplafond bepaald in het kader van de werkloosheidsreglementering (momenteel 2 754,76 EUR), heeft de werknemer ten laste van zijn werkgever recht op een bijkomende bruto toeslag van 0,94 EUR per dag voor elke volledige schijf van 50 EUR waarmee zijn bruto maandloon het loonplafond van 2 754,76 EUR overstijgt.". Inwerkingtreding Art. 5. Deze collectieve overeenkomst wordt gesloten voor bepaalde duur en treedt in werking op 13 maart 2020 tot 30 juni 2020. Deze duurtijd kan verlengd of ingekort worden indien de maatregelen met betrekking tot tijdelijke overmacht omwille van het Coronavirus verlengd of ingekort worden door de federale Regering. Deze collectieve arbeidsovereenkomst is enkel van toepassing in geval van tijdelijke werkloosheid "Coronavirus" of bij tijdelijke werkloosheid omwille van overmacht ingevolge het Coronavirus. Ondertekening van deze collectieve arbeidsovereenkomst Art. 6. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de voorzitter en de secretaris ondertekende en door de leden goedgekeurde notulen van de vergadering. Gezien om te worden gevoegd bij het koninklijk besluit van 16 juli 2020. De Minister van Werk, N. MUYLLE Bijlage 1 aan de collectieve arbeidsovereenkomst van 15 mei 2020, gesloten in het Paritair Subcomité voor de luchtvaartmaatschappijen, houdende de interpretatie van artikel 10, § 2 van de collectieve arbeidsovereenkomst van 14 april 2020 betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19) Unaniem bevestigd op 15 mei 2020 door alle erkende representatieve organisaties vertegenwoordigd in het Paritair Subcomité voor de luchtvaartmaatschappijen. Concreet cijfervoorbeeld ter duiding : Een werknemer met een bruto maandloon van 3 500 EUR zal van zijn werkgever enerzijds een toeslag van 9 EUR per dag krijgen (op grond van artikel 10, § 1) en anderzijds ook een toeslag van 13,16 EUR per dag (op grond van artikel 10, § 2). Deze laatste toeslag verkrijgt men door 2.754,76 in mindering te brengen van 3 500. Het verschil daarvan bedraagt 745,24. Vervolgens berekent men het quo-tiënt van 745,24 (noemer) en 50 (deler), en rondt men naar beneden af tot op de eenheid. Het aldus bekomen resultaat bedraagt 14. Tot slot vermenigvuldigt men 14 met 0,94 EUR om tot het eindresultaat van 13,16 EUR per dag te komen. Gezien om te worden gevoegd bij het koninklijk besluit van 16 juli 2020. De Minister van Werk, N. MUYLLE Bijlage 2 aan de collectieve arbeidsovereenkomst van 15 mei 2020, gesloten in het Paritair Subcomité voor de luchtvaartmaatschappijen, houdende de interpretatie van artikel 10, § 2 van de collectieve arbeidsovereenkomst van 14 april 2020 betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19) Unaniem bevestigd op 15 mei 2020 door alle erkende representatieve organisaties vertegenwoordigd in het Paritair Subcomité voor de luchtvaartmaatschappijen. Tabel voorbeeldberekeningen (niet-limitatief) Sector/Secteur Brutoloon/ Salaire brut Artikel 10, § 1/ Article 10, § 1 er Artikel 10, § 2/ Article 10, § 2 Sector/dag/ Secteur/jour 1 500 9,40 0,00 9,40 Bedragen in een 6 dagenstelsel/ Montants dans un régime de 6 jours/semaine 1 750 9,40 0,00 9,40 2 000 9,40 0,00 9,40 2 250 9,40 0,00 9,40 2 500 9,40 0,00 9,40 2 750 9,40 0,00 9,40 3 000 9,40 3,76 13,16 3 250 9,40 8,46 17,86 3 500 9,40 13,16 22,56 3 750 9,40 17,86 27,26 4 000 9,40 22,56 31,96 4 250 9,40 27,26 36,66 4 500 9,40 31,96 41,36 4 750 9,40 36,66 46,06 5 000 9,40 41,36 50,76 5 250 9,40 46,06 55,46 5 550 9,40 50,76 60,16 5 750 9,40 55,46 64,86 6 000 9,40 60,16 69,56 6 250 9,40 64,86 74,26 6 500 9,40 69,56 78,96 6 750 9,40 74,26 83,66 7 000 9,40 78,96 88,36 7 250 9,40 83,66 93,06 7 500 9,40 88,36 97,76 7 750 9,40 93,06 102,46 8 000 9,40 97,76 107,16 Gezien om te worden gevoegd bij het koninklijk besluit van 16 juli 2020. De Minister van Werk, N. MUYLLE