Besluit van de Brusselse Hoofdstedelijke Regering tot wijziging van het besluit van de Brusselse Hoofdstedelijke Regering van 15 december 2016 betreffende de oprichting van de Gewestelijke Overheidsdienst Brussel Fiscaliteit De Brusselse Hoofdstedelijke Regering, Gelet op de Bijzondere wet van 8 augustus 1980 tot hervorming der instellingen, artikel 87, §§ 1 en 3; Gelet op de Bijzondere wet van 12 januari 1989 met betrekking tot de Brusselse instellingen, artikel 40, § 1; Gelet op het besluit van de Brusselse Hoofdstedelijke Regering van 15 december 2016 betreffende de oprichting van de Gewestelijke Overheidsdienst Brussel Fiscaliteit; Gelet op de gelijke kansentest die overeenkomstig artikel 2 van de ordonnantie van 4 oktober 2018 tot invoering van de gelijke kansentest werd uitgevoerd op 3 juli 2020; Gelet op advies 67.985/4 van de Raad van State, gegeven op 5 oktober 2020, met toepassing van artikel 84, § 1, eerste lid, 2°,  van de wetten op de Raad van State, gecoördineerd op 12 januari 1973; Overwegende dat het onduidelijk is of het toepassingsgebied van de artikelen 30 van de ordonnantie van 21 december 2012 tot vaststelling van de fiscale procedure in het Brussels Hoofdstedelijk Gewest en 121 van de Brusselse Codex Fiscale Procedure, zich uitstrekt tot de activiteiten van de Gewestelijke Overheidsdienst Brussel Fiscaliteit die geen link hebben met de voornoemde ordonnanties, zoals bijvoorbeeld de activiteiten in het kader van de human ressources; Overwegende dat het voor de rechtszekerheid vereist is dat ook voor de digitalisering van de documenten waarover de Gewestelijke Overheidsdienst Brussel Fiscaliteit beschikt in het kader van voornoemde activiteiten, een expliciete rechtsgrond bestaat; Overwegende dat het beschikken over een gescande versie of een elektronisch duplicaat van een papieren document niet alleen het informatieverlies of wijzigingen van originele documenten zal voorkomen, maar eveneens de leesbaarheid op de lange termijn van deze documenten wordt gegarandeerd, alsook de elektronische terbeschikkingstelling de opzoekingen van de betrokken documenten zal vergemakkelijken; Dat een dergelijke digitalisering in dit verband alleen maar een positieve invloed kan hebben op de werking van de Gewestelijke Overheidsdienst Brussel Fiscaliteit; Op voorstel van de Minister van Financiën, Na beraadslaging, Besluit : Artikel 1. In het besluit van de Brusselse Hoofdstedelijke Regering van 15 december 2016 betreffende de oprichting van de Gewestelijke Overheidsdienst Brussel Fiscaliteit wordt een artikel 18/1 ingevoegd, luidende : "Art. 18/1. Onder voorbehoud van bijzondere wettelijke bepalingen, beschikken de elektronische documenten en scans die door de Gewestelijke Overheidsdienst Brussel Fiscaliteit worden geregistreerd, bewaard of weergegeven, evenals hun weergave op een leesbare drager, over dezelfde bewijskracht als de originele documenten.". Art. 2. De minister bevoegd voor Financiën is belast met de uitvoering van dit besluit. Brussel, 15 oktober 2020. Voor de Brusselse Hoofdstedelijke Regering : De Minister-President van de Brusselse Hoofdstedelijke Regering, R. VERVOORT De Minister van de Brusselse Hoofdstedelijke Regering, belast met Financiën, Begroting, Openbaar ambt en de Promotie van Meertaligheid, S. GATZ