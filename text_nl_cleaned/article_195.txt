Besluit van de Regering van de Franse Gemeenschap tot verlenging van de geldigheidsduur van de maatregelen tot aanpassing van de redenen van afwezigheid van de kinderen en tot herziening van de financiële bijdrage van de ouders aan de opvangmilieus in het kader van de crisis COVID-19 De Regering van de Franse Gemeenschap, Gelet op het decreet van 21 februari 2019 tot versteviging van de kwaliteit en de toegankelijkheid van de opvang voor jonge kinderen in de Franse Gemeenschap, artikel 7, eerste lid, 2° ; Gelet op het besluit van de regering van de Franse Gemeenschap van 2 mei 2019 houdende de vergunnings- en subsidieregeling voor kinderdagverblijven, diensten voor kinderopvang en zelfstandige (mede)onthaalouders; Gelet op het advies van de Inspecteur van Financiën, uitgebracht op 23 maart 2021; Gelet op de akkoordbevinding van de minister van Begroting van 1 april 2021; Gelet op de wetten op de Raad van State, gecoördineerd op 12 januari 1973, artikel 3, § 1, eerste lid; Gelet op de dringendheid, voortvloeiend uit de noodzaak om, rekening houdende met de sanitaire normen en de door de minister van Binnenlandse Zaken genomen inperkingsmaatregelen, zo spoedig mogelijk duidelijkheid te scheppen in de betrekkingen tussen de ouders en de opvangmilieus door bepaalde steunmaatregelenuit te verlengen; Op de voordracht van de minister van Kinderen; Na beraadslaging, Besluit : Artikel 1. In artikel 129/2 van het besluit van de regering van de Franse Gemeenschap van 2 mei 2019 houdende de vergunnings- en subsidieregeling voor kinderdagverblijven, diensten voor kinderopvang en zelfstandige (mede)onthaalouders, worden de woorden "op 28 februari 2021" vervangen door de woorden "op 30 juni 2021". Art. 2. In artikel 123/3, § 1, 2°,  wordt de zin aangevuld als volgt: "Voor de periode van 29 maart tot en met 18 april 2021 kan de gezondheidsrechtvaardiging worden geattesteerd door eenvoudig het in het eerste lid bedoelde formulier in te dienen". Art. 3. Dit besluit heeft uitwerking op 1 maart 2021. Art. 4. De Minister van Kind is belast met de uitvoering van dit besluit. Brussel, 1 april 2021. De minister-president, P.-Y. JEHOLET De minister van Kind, Gezondheid, Cultuur, Media en Vrouwenrechten, B. LINARD