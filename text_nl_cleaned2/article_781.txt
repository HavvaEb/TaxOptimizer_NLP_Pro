Koninklijk besluit tot wijziging van het koninklijk besluit van 13 mei 2020 houdende het invoeren van een subsidie "COVID-19" voor de doelgroep van de openbare centra voor maatschappelijk welzijn FILIP, Koning der Belgen, Aan allen die nu zijn en hierna wezen zullen, Onze Groet. Gelet op de Grondwet, artikel 108; Gelet op de organieke wet van 8 juli 1976 betreffende de openbare centra voor maatschappelijk welzijn, artikelen 1 en 57, §§ 1 en 4; Gelet op de wet van 22 mei 2003 houdende organisatie van de begroting en van de comptabiliteit van de Staat, artikel 122, lid 2; Gelet op de wet van 27 oktober 2020 tot wijziging van de artikelen 5 § 2 en 6 van het koninklijk besluit van 13 mei 2020 houdende het invoeren van een subsidie "COVID-19" voor de doelgroep van de openbare centra voor maatschappelijk welzijn (1); Gelet op koninklijk besluit van 13 mei 2020 houdende het invoeren van een subsidie "COVID-19" voor de doelgroep van de openbare centra voor maatschappelijk welzijn, zoals gewijzigd bij de wet van 27 oktober 2020 en koninklijk besluit van 30 december 2020; Gelet op het advies van de Inspecteur van Financiën, gegeven op 17 november et le 17 december 2021. Gelet op de akkoordbevinding van de Minister van Begroting, gegeven op 21 december 2021. Gelet op de regelgevingsimpactanalyse uitgevoerd overeenkomstig de artikelen 6 en 7 van de wet van 15 december 2013 houdende diverse bepalingen inzake administratieve vereenvoudiging; Gezien de urgentie die wordt ingegeven door het feit dat de datum waarop de subsidie wordt toegekend in december 2021 afloopt; dat de regering, bijeen te Kern op 10 december 2021, heeft besloten de economische steunmaatregelen te verlengen die de Belgen in staat moeten stellen het hoofd te bieden aan de gezondheidsbeperkingen die het gevolg zijn van de bestrijding van de coronavirus-epidemie; dat het van essentieel belang is dat de OCMW's vóór het verstrijken van deze termijn van deze verlenging in kennis worden gesteld, zodat zij in het kader van deze subsidie de nodige steun kunnen blijven verlenen; Gelet op het advies 70.798/1 van de Raad van State van 29 december 2021, gegeven in toepassing van artikel 84, §  1, eerste lid, 3°,  van de wetten op de Raad van State, gecoördineerd op 12 januari 1973; Op de voordracht van de Minister van Maatschappelijke Integratie, Hebben Wij besloten en besluiten Wij : Artikel 1. In artikel 5, § 2, van het koninklijk besluit van 13 mei 2020 houdende het invoeren van een subsidie "COVID-19" voor de doelgroep van de openbare centra voor maatschappelijk welzijn vervangen als volgt: " § 2. Om het gebruik van de toelage te verantwoorden dient het centrum: - vóór 28 februari 2022 een elektronisch verslag in, met de uitgavengegevens voor de jaren 2020 tot en met 2021; - vóór 28 februari 2023 een elektronisch verslag in, met de uitgavengegevens voor het jaar 2022. Deze verslagen dienen via de webapplicatie "Uniek Jaarverslag" te worden overgemaakt. De oorspronkelijke verantwoordingsstukken blijven ter beschikking met het oog op de controle op het gebruik van de toelage." Art. 2. In artikel 6 van hetzelfde besluit, worden de woorden "tot en met 31 december 2021" vervangen door de woorden "tot en met 31 maart 2022". Art. 3. De minister bevoegd voor Maatschappelijke Integratie is belast met de uitvoering van dit besluit. Gegeven te Brussel, 18 januari 2022. FILIP Van Koningswege : De Minister van Pensioenen en Maatschappelijke Integratie, belast met Personen met een beperking, Armoedebestrijding en Beliris, K. LALIEUX