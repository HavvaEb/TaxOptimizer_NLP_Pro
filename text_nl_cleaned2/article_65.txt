Besluit van de Brusselse Hoofdstedelijke Regering betreffende steun aan ondernemingen die een contactberoep of een zogenaamde niet-essentiële activiteit uitoefenen in het kader van de gezondheidscrisis COVID-19 De Brusselse Hoofdstedelijke Regering, Gelet op de ordonnantie van 3 mei 2018 betreffende de steun voor de economische ontwikkeling van ondernemingen, de artikelen 28 en 30; Gelet op artikel 2, § 3, 5°,  van de ordonnantie van 4 oktober 2018 tot invoering van de gelijkekansentest; Gelet op het advies van de Inspecteur van Financiën, gegeven op 1 juni 2021; Gelet op het akkoord van de Minister van Begroting, gegeven op 3 juni 2021; Gelet op het advies van de Economische en Sociale Raad voor het Brussels Hoofdstedelijk Gewest, gegeven op 16 juni 2021; Gelet op het advies van de Gegevensbeschermingsautoriteit, gegeven op 14 juni 2021 ; Gelet op de spoedeisendheid, gemotiveerd door het feit dat de COVID-19-gezondheidscrisis aanzienlijke economische gevolgen heeft voor veel ondernemingen; Dat het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken, zoals van toepassing op 27 maart 2021, onder meer de volledige of gedeeltelijke sluiting van de contactberoepen en bepaalde zogenaamde niet-essentiële handelszaken oplegde; Dat deze context de omzet van deze inrichtingen sterk vermindert; dat deze vaste kosten moeten blijven dragen en vaak hebben moeten investeren om aan de gezondheidsvoorschriften te voldoen; dat als gevolg daarvan een aanzienlijk deel van deze inrichtingen momenteel in een zeer slechte financiële positie verkeert en, voor sommige, zelfs op de rand van het failliet; dat deze inrichtingen veel personeel in dienst hebben; dat de ineenstorting van deze economische sectoren negatieve gevolgen zou hebben voor andere verwante sectoren, zoals die van hun leveranciers; Dat het om deze verschillende redenen gepast is om deze inrichtingen onverwijld opnieuw financieel te steunen en hun zo snel mogelijk steun uit te keren; dat de urgentie gerechtvaardigd is; Gelet op advies 69.543/1 van de Raad van State, gegeven op 15 juni 2021, met toepassing van artikel 84, § 1, eerste lid, 3°,  van de wetten op de Raad van State, gecoördineerd op 12 januari 1973; Op voorstel van de Minister van Economie, Na beraadslaging, Besluit : HOOFDSTUK 1. - Algemene bepalingen Artikel 1. Voor de toepassing van dit besluit wordt verstaan onder: 1°  minister: de minister van de Brusselse Hoofdstedelijke Regering bevoegd voor Economie; 2°  ministerieel besluit van 28 oktober 2020: het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken; 3°  de minimisverordening: de verordening (EU) nr. 1407/2013 van de commissie van 18 december 2013 betreffende de toepassing van de artikelen 107 en 108 van het Verdrag betreffende de werking van de Europese Unie op de-minimissteun, bekend gemaakt in het Publicatieblad van de Europese Unie L352 van 24 december 2013; 4°  BEW: Brussel Economie en Werkgelegenheid van de Gewestelijke Overheidsdienst Brussel; 5°  KBO : de Kruispuntbank van Ondernemingen. Art. 2. De minister verleent, voor hun inkomensverlies in het kader van de gezondheidscrisis COVID-19, steun aan de ondernemingen die : 1°  ofwel verplicht werden op 27 maart 2021 een of meer vestigingseenheden gelegen in het Gewest te sluiten, op grond van artikel 8, § 4, van het ministerieel besluit van 28 oktober 2020 zoals van toepassing op 27 maart 2021; 2°  ofwel vanaf 27 maart 2021 hun activiteiten enkel hebben kunnen verderzetten via een systeem van bestellen en afhalen, van leveren, of via een systeem op afspraak, op grond van artikel 8bis van het ministerieel besluit van 28 oktober 2020 zoals van toepassing op 27 maart 2021. De steun wordt toegekend onder de voorwaarden bepaald in dit besluit. De gezondheidscrisis COVID-19 wordt erkend als een buitengewone gebeurtenis, als bedoeld in artikel 28 van de ordonnantie van 3 mei 2018 betreffende de steun voor de economische ontwikkeling van ondernemingen. De steun wordt verleend onder de voorwaarden bedoeld in de de minimisverordening. De in dit besluit vastgestelde steunvoorwaarden zijn van toepassing onverminderd de in de ordonnantie van 3 mei 2018 betreffende de steun voor de economische ontwikkeling van ondernemingen vastgestelde voorwaarden. HOOFDSTUK 2. - Algemene steunvoorwaarden Art. 3. De begunstigde: 1°  is ingeschreven in de KBO op 31 december 2020; 2°  heeft, op 31 december 2020, een vestigingseenheid ingeschreven in de KBO op het grondgebied van het Gewest, oefent er een economische activiteit uit en beschikt er over personele middelen en eigen goederen die specifiek voor hem bestemd zijn; 3°  geniet de btw-vrijstellingsregeling voor kleine ondernemingen bedoeld in artikel 56bis van het Btw-Wetboek niet; 4°  heeft een of meer van de premies bedoeld in de volgende besluiten niet genoten: a) het besluit van de Brusselse Hoofdstedelijke Regering nr. 2020/42 van 18 juni 2020 betreffende de toekenning van een premie voor de creatieve en culturele instellingen zonder winstoogmerk getroffen door COVID-19-crisis; b) het besluit van de Brusselse Hoofdstedelijke Regering van 12 oktober 2020 treffende de steun tot vergoeding van de creatieve en culturele instellingen zonder winstoogmerk getroffen door de dringende maatregelen om de verspreiding van het COVID-19-virus te beperken; 5°  indien hij voor 1 januari 2019 in de KBO is ingeschreven, verklaart op eer dat zijn omzetverlies over de eerste vier maanden van 2021 ten opzichte van de eerste vier maanden van 2019 ten minste gelijk is aan het in artikel 8 of 10, naar gelang het geval, vastgestelde steunbedrag. Art. 4. De begunstigde heeft in 2019 een omzet verwezenlijkt die hoger dan 25.000 euro is. De omzet wordt bepaald op basis van de gegevens opgenomen in de ontvangstbewijzen van de btw-aangiftes van uiterlijk 24 juni 2021. In afwijking van het tweede lid, voor wat betreft de btw-eenheden in de zin van artikel 4, § 2, van het Wetboek van de belasting over de toegevoegde waarde, wordt de omzet bepaald op basis van de gegevens opgenomen in de ontvangstbewijzen van de btw-aangiftes van de btw-eenheid van uiterlijk 24 juni 2021 en een getuigschrift van een gecertificeerd accountant, een gecertificeerd belastingadviseur of een bedrijfsrevisor, dat de lijst van alle leden van de btw-eenheid en de maandelijkse of trimestriële omzet voor 2019 van alle leden van btw-eenheid bevat. Het eerste lid is niet van toepassing op de begunstigden ingeschreven in de KBO vanaf 1 januari 2019. Art. 5. De begunstigde die, in het kader van zijn beroepsactiviteiten, door een gerechtelijke beslissing die in kracht van gewijsde is gegaan wordt gesanctioneerd op basis van artikel 26 van het ministerieel besluit van 28 oktober 2020, of elke bepaling die het vervangt, is uitgesloten van de steun of, desgevallend, gehouden ze terug te betalen. De begunstigde leeft de voorwaarde bepaald in het eerste lid na gedurende een periode van drie jaar vanaf de datum van de toekenning van de steun. Art. 6. Enkel de gegevens ingeschreven in de KBO op de datum van de steunaanvraag gelden. HOOFDSTUK 3. - Steun voor de ondernemingen die een contactberoep uitoefenen Art. 7. Komt in aanmerking voor de steun voor de ondernemingen die een contactberoep uitoefenen, de begunstigde die, cumulatief: 1°  een van de activiteiten hieronder opgenomen uitoefent, ingeschreven onder de btw-activiteiten in de KBO op 31 december 2020 : a) de activiteit '96.021 - Haarverzorging'; b) de activiteit '96.022 - Schoonheidsverzorging'; c) de activiteit '96.040 - Sauna's, solaria, baden enz.'; d) de activiteit '96.092 - Plaatsen van tatouages en piercings'; 2°  onderworpen is aan de verplichting om een of meer vestigingseenheden gelegen in het Gewest te sluiten overeenkomstig artikel 8, § 4, van het ministerieel besluit van 28 oktober 2020 zoals van toepassing op 27 maart 2021. Art. 8. De steun bestaat uit een premie van 3.000 euro per actieve vestigingseenheid in het Gewest die actief is in een contactberoep, zoals ingeschreven in de KBO op 31 december 2020 en verplicht gesloten overeenkomstig artikel 8 van het ministerieel besluit van 28 oktober 2020 zoals van toepassing op 27 maart 2021. De premie wordt toegekend voor een maximum van vijf vestigingseenheden per begunstigde. HOOFDSTUK 4. - Steun voor de ondernemingen die een zogenaamde niet-essentiële activiteit uitoefenen Art. 9. Komt in aanmerking voor de steun voor de ondernemingen die een zogenaamde niet-essentiële activiteit uitoefenen, de begunstigde die, cumulatief: 1°  een van de activiteiten opgenomen in bijlage uitoefent, ingeschreven onder de btw-activiteiten in de Kruispuntbank van Ondernemingen op 31 december 2020; 2°  vanaf 27 maart 2021 zijn activiteiten enkel heeft kunnen verderzetten via een systeem van bestellen en afhalen, van leveren, of via een systeem op afspraak, op grond van artikel 8bis van het ministerieel besluit van 28 oktober 2020 zoals van toepassing op 27 maart 2021. Art. 10. De steun bestaat uit een premie van 1.500 euro per actieve vestigingseenheid in het Gewest die actief is een zogenaamde niet-essentiële sector, zoals ingeschreven in de KBO op 31 december 2020 en die zijn activiteiten enkel heeft kunnen verderzetten via een systeem van bestellen en afhalen, van leveren, of via een systeem op afspraak, op grond van artikel 8bis van het ministerieel besluit van 28 oktober 2020 zoals van toepassing op 27 maart 2021. De premie wordt toegekend voor een maximum van vijf vestigingseenheden per begunstigde. HOOFDSTUK 5. - Procedure voor de behandeling van de steunaanvraagdossiers en de vereffening van de steun Art. 11. De begunstigde dient de steunaanvraag in bij BEW door middel van een formulier dat BEW op zijn website ter beschikking stelt aan de ondernemingen die voldoen aan de voorwaarden bepaald in artikel 3, 1°  en 2°,  7, 1°,  en 9, 1°,  van dit besluit en die en die zich niet in een van de situaties bedoeld in artikel 41, eerste lid, 3°,  van de ordonnantie van 3 mei 2018 betreffende de steun voor de economische ontwikkeling van ondernemingen bevinden. Het formulier vermeldt de bewijsstukken die de begunstigde bij zijn aanvraag voegt. De begunstigde kan slechts één enkele steunaanvraag indienen. De begunstigde kan de verschillende premies bedoeld in de hoofdstukken 3 en 4 niet combineren. In zijn steunaanvraag kiest de begunstigde onherroepelijk welke van de twee premies hij aanvraagt. BEW ontvangt de steunaanvraag ten laatste op 28 juli 2021. De begunstigde vermeldt in zijn aanvraag de andere onder de de-minimisverordening of andere de-minimisverordeningen vallende steun die de onderneming gedurende de twee voorafgaande belastingjaren en het lopende belastingjaar heeft ontvangen. BEW kan per e-mail alle documenten of informatie opvragen die het voor het onderzoek van de aanvraag noodzakelijk acht. De begunstigde verstrekt de aanvullende documenten en informatie binnen twintig dagen. Indien binnen deze termijn geen antwoord wordt ontvangen, wordt de steun geweigerd. De toekenningsbeslissing wordt binnen de twee maanden van de datum van de ontvangst van de aanvraag aan de begunstigde betekend. BEW deelt de begunstigde mee dat de steun overeenkomstig de de minimisverordening wordt verleend. Art. 12. De steun wordt in één enkele schijf vereffend op een Belgische zichtrekening op naam van de begunstigde. Art. 13.  § 1. Het beheer en de controle van de aanvragen kan, om de in de aanvraag opgegeven gegevens te controleren of aan te vullen, de verwerking van de volgende categorieën van persoonsgegevens betreffen: 1°  de identificatie- en contactgegevens van de personen die namens de begunstigden de aanvraag indienen; 2°  de identificatie-, adres- en contactgegevens evenals een referentie voor een bankrekening van de zelfstandige ondernemingen natuurlijk persoon die de premie aanvragen; 3°  de gegevens betreffende sancties en inbreuken van de begunstigden bedoeld in artikel 5; 4°  de gegevens die noodzakelijk zijn om de naleving van de voorwaarden bedoeld in de artikelen 3, 4, 7 en 9 na te gaan. § 2. BEW is de verantwoordelijke voor de verwerkingen van persoonsgegevens bedoeld in § 1. BEW kan de persoonsgegevens, en andere gegevens, bekomen van de aanvrager of van een andere overheidsinstantie, waaronder de FOD Economie en de FOD Financiën. § 3. De maximale bewaringstermijn voor persoonsgegevens die op grond van dit artikel worden verwerkt, bedraagt drie jaar vanaf de dag van de weigering of van de vereffening van de steun, behalve voor persoonsgegevens die eventueel nodig zouden zijn voor de behandeling van geschillen met de steunaanvrager, die bewaard worden gedurende de tijd die nodig is om dergelijke geschillen te behandelen, met inbegrip van de uitvoering van eventuele gerechtelijke beslissingen. HOOFDSTUK 6. - Slotbepalingen Art. 14. Dit besluit treedt in werking op 1 juli 2021. Art. 15. De minister is belast met de uitvoering van dit besluit. Brussel, 24 juni 2021. Voor de Brusselse Hoofdstedelijke Regering: De Minister-President van de Brusselse Hoofdstedelijke Regering, R. VERVOORT De Minister van de Brusselse Hoofdstedelijke Regering bevoegd voor Economie, A. MARON Bijlage - Btw-activiteiten die in aanmerking komen voor de steun voor de ondernemingen die een zogenaamde niet-essentiële activiteit uitoefenen 45.113 - Detailhandel in auto's en lichte bestelwagens ( 3,5 ton) 45.193 - Detailhandel in andere motorvoertuigen (> 3,5 ton) 45.206 - Wassen en poetsen van motorvoertuigen 45.320 - Detailhandel in onderdelen en accessoires van motorvoertuigen 47.191 - Detailhandel in niet-gespecialiseerde winkels waarbij voedings- en genotmiddelen niet overheersen (verkoopoppervlakte < 2500 m 2 ) 47.192 - Detailhandel in niet-gespecialiseerde winkels waarbij voedings- en genotmiddelen niet overheersen (verkoopoppervlakte vanaf 2500 m 2 ) 47.410 - Detailhandel in computers, randapparatuur en software in gespecialiseerde winkels 47.430 - Detailhandel in audio- en videoapparatuur in gespecialiseerde winkels 47.512 - Detailhandel in huishoudtextiel en beddengoed in gespecialiseerde winkels 47.519 - Detailhandel in overig textiel in gespecialiseerde winkels 47.523 - Detailhandel in wand- en vloertegels in gespecialiseerde winkels 47.524 - Detailhandel in parket-, laminaat- en kurkvloeren in gespecialiseerde winkels 47.527 - Detailhandel in sanitaire artikelen en sanitair installatiemateriaal in gespecialiseerde winkels 47.530 - Detailhandel in tapijten en andere vloerbedekking en wandbekleding in gespecialiseerde winkels 47.540 - Detailhandel in elektrische huishoudapparaten in gespecialiseerde winkels 47.591 - Detailhandel in huismeubilair in gespecialiseerde winkels 47.592 - Detailhandel in verlichtingsartikelen in gespecialiseerde winkels 47.593 - Detailhandel in glas-, porselein- en aardewerk en in niet-elektrische huishoudelijke artikelen in gespecialiseerde winkels 47.594 - Detailhandel in muziekinstrumenten in gespecialiseerde winkels 47.599 - Detailhandel in andere huishoudelijke artikelen in gespecialiseerde winkels, n.e.g. 47.630 - Detailhandel in audio- en video-opnamen in gespecialiseerde winkels 47.640 - Detailhandel in sport- en kampeerartikelen in gespecialiseerde winkels 47.650 - Detailhandel in spellen en speelgoed in gespecialiseerde winkels 47.711 - Detailhandel in damesbovenkleding in gespecialiseerde winkels 47.712 - Detailhandel in herenbovenkleding in gespecialiseerde winkels 47.713 - Detailhandel in baby- en kinderbovenkleding in gespecialiseerde winkels 47.714 - Detailhandel in onderkleding, lingerie en strand- en badkleding in gespecialiseerde winkels 47.715 - Detailhandel in kledingaccessoires in gespecialiseerde winkels 47.716 - Detailhandel in dames-, heren-, baby- en kinderboven- en onderkleding en kledingaccessoires in gespecialiseerde winkels (algemeen assortiment) 47.721 - Detailhandel in schoeisel in gespecialiseerde winkels 47.722 - Detailhandel in lederwaren en reisartikelen in gespecialiseerde winkels 47.750 - Detailhandel in cosmetica en toiletartikelen in gespecialiseerde winkels 47.770 - Detailhandel in uurwerken en sieraden in gespecialiseerde winkels 47.782 - Detailhandel in fotografische en optische artikelen en in precisieinstrumenten in gespecialiseerde winkels 47.783 - Detailhandel in wapens en munitie in gespecialiseerde winkels 47.784 - Detailhandel in drogisterijartikelen en onderhoudsproducten in gespecialiseerde winkels 47.785 - Detailhandel in fietsen in gespecialiseerde winkels 47.786 - Detailhandel in souvenirs en religieuze artikelen in gespecialiseerde winkels 47.787 - Detailhandel in nieuwe kunstvoorwerpen in gespecialiseerde winkels 47.788 - Detailhandel in babyartikelen (algemeen assortiment) 47.789 - Overige detailhandel in nieuwe artikelen in gespecialiseerde winkels, n.e.g. 47.791 - Detailhandel in antiquiteiten in winkels 47.792 - Detailhandel in tweedehandskleding in winkels 47.793 - Detailhandel in andere tweedehandsgoederen in winkels, m.u.v. tweedehandskleding 47.820 - Markt- en straathandel in textiel, kleding en schoeisel 47.890 - Markt- en straathandel in andere artikelen 47.990 - Overige detailhandel, niet in winkels en exclusief markt- en straathandel 77.220 - Verhuur van videobanden, dvd's en cd's 82.190 - Fotokopiëren, documentvoorbereiding en andere gespecialiseerde ondersteunende activiteiten ten behoeve van kantoren 95.110 - Reparatie van computers en randapparatuur 95.210 - Reparatie van consumentenelektronica 95.220 - Reparatie van huishoudapparaten en van werktuigen voor gebruik in huis en tuin 95.230 - Reparatie van schoeisel en lederwaren 95.240 - Reparatie van meubelen en stoffering 95.250 - Reparatie van uurwerken en sieraden 95.290 - Reparatie van andere consumentenartikelen 96.093 - Diensten in verband met de verzorging van huisdieren, m.u.v. veterinaire diensten 96.094 - Africhten van huisdieren 95.095 - Pensions voor huisdieren Gezien om gevoegd te worden bij het besluit van de Brusselse Hoofdstedelijke Regering van 24 juni 2021 betreffende steun aan ondernemingen die een contactberoep of een zogenaamde niet-essentiële activiteit uitoefenen in het kader van de gezondheidscrisis COVID-19; Brussel, 24 juni 2021. Voor de Brusselse Hoofdstedelijke Regering: De Minister-President van de Brusselse Hoofdstedelijke Regering, R. VERVOORT De Minister van de Brusselse Hoofdstedelijke Regering bevoegd voor Economie, A. MARON