Koninklijk besluit waarbij algemeen verbindend wordt verklaard de collectieve arbeidsovereenkomst van 19 maart 2020, gesloten in het Paritair Comité voor het vervoer en de logistiek, betreffende de aanvullende werkloosheidsuitkering toegekend door het "Sociaal Fonds voor de taxiondernemingen en de diensten voor de verhuur van voertuigen met chauffeur" - Tijdelijke uitbreiding tot motief "overmachtcoronavirus" en tijdelijke verhoging bedrag, ten gevolge van het uitbreken van het CORONAVIRUS COVID-19 (1) FILIP, Koning der Belgen, Aan allen die nu zijn en hierna wezen zullen, Onze Groet. Gelet op de wet van 5 december 1968 betreffende de collectieve arbeidsovereenkomsten en de paritaire comités, inzonderheid op artikel 28; Gelet op het verzoek van het Paritair Comité voor het vervoer en de logistiek; Op de voordracht van de Minister van Werk, Hebben Wij besloten en besluiten Wij : Artikel 1. Algemeen verbindend wordt verklaard de als bijlage overgenomen collectieve arbeidsovereenkomst van 19 maart 2020, gesloten in het Paritair Comité voor het vervoer en de logistiek, betreffende de aanvullende werkloosheidsuitkering toegekend door het "Sociaal Fonds voor de taxiondernemingen en de diensten voor de verhuur van voertuigen met chauffeur" - Tijdelijke uitbreiding tot motief "overmachtcoronavirus" en tijdelijke verhoging bedrag, ten gevolge van het uitbreken van het CORONAVIRUS COVID-19. Art. 2. De minister bevoegd voor Werk is belast met de uitvoering van dit besluit. Gegeven te Bruxelles, le 20 décember 2020. FILIP Van Koningswege : De Minister van Werk, P.-Y. DERMAGNE _______ Nota (1) Verwijzing naar het Belgisch Staatsblad : Wet van 5 december 1968, Belgisch Staatsblad van 15 januari 1969. Bijlage Paritair Comité voor het vervoer en de logistiek Collectieve arbeidsovereenkomst van 19 maart 2020 Aanvullende werkloosheidsuitkering toegekend door het "Sociaal Fonds voor de taxiondernemingen en de diensten voor de verhuur van voertuigen met chauffeur" - Tijdelijke uitbreiding tot motief "overmachtcoronavirus" en tijdelijke verhoging bedrag, ten gevolge van het uitbreken van het CORONAVIRUS COVID-19 (Overeenkomst geregistreerd op 25 mei 2020 onder het nummer 158548/CO/140) HOOFDSTUK I. - Toepassingsgebied Artikel 1.  § 1. Deze collectieve arbeidsovereenkomst is van toepassing op de werkgevers die een taxionderneming of een dienst voor het verhuren van voertuigen met chauffeur uitbaten die ressorteren onder het Paritair Comité voor het vervoer en de logistiek, alsook op hun werknemers. § 2. Met "vervoer verricht met huurauto's met chauffeur" wordt bedoeld : ieder bezoldigd personenvervoer met voertuigen met een capaciteit van maximum 9 plaatsen (de chauffeur inbegrepen), met uitzondering van het taxivervoer en het geregeld vervoer. Met "geregeld vervoer" wordt bedoeld : het personenvervoer verricht voor rekening van de VVM en de SRWT-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren. § 3. Onder "werknemers" wordt verstaan : de arbeiders en arbeidsters, aangegeven in de RSZ-categorie 068. HOOFDSTUK II. - Juridisch kader Art. 2. Deze collectieve arbeidsovereenkomst is een uitvoering van artikel 6 van de collectieve arbeidsovereenkomst van 20 mei 2003 tot oprichting van het "Sociaal Fonds voor de taxiondernemingen en de diensten voor de verhuur van voertuigen met chauffeur" en vervangt de collectieve arbeidsovereenkomst van 20 november 2014, algemeen verbindend verklaard door het koninklijk besluit van 10 augustus 2015 (Belgisch Staatsblad van 17 september 2015). Art. 3. Zij wijzigt tijdelijk de collectieve arbeidsovereenkomst van 21 november 2019 betreffende de voordelen die worden toegekend door het "Sociaal Fonds voor de taxiondernemingen en de diensten voor de verhuur van voertuigen met chauffeur" (155918). Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering. HOOFDSTUK III. - Tijdelijke verhoging van de aanvullende werkloosheidsuitkeringen Art. 4. Er wordt in de collectieve arbeidsovereenkomst van 21 november 2019 een artikel 5bis ingevoegd, als volgt : " § 1. Tijdens de periode die loopt van 1 maart tot en met 31 december 2020, worden de toekenningsvoorwaarden in artikel 4 van hogervermelde collectieve arbeidsovereenkomst uitgebreid tot tijdelijke werkloosheid wegens overmacht-corona. § 2. Tijdens de periode die loopt van 1 april 2020 tot en met 30 juni 2020, wordt het bedrag van de bij artikel 5 vermelde aanvullende werkloosheidsuitkering verhoogd naar 5 EUR per dag. § 3. Het maximum wordt verhoogd naar 150 EUR voor het jaar 2020. § 4. De tijdelijk verhoogde uitkering wordt overeenkomstig artikel 17 van de hogervermelde collectieve arbeidsovereenkomst, rechtstreeks door de werkgevers aan hun werknemers betaald per maand en bij de eerste loonbetaling volgend op de maand in de loop waarvan de werknemers op deze uitkering recht hebben. De werkgevers kunnen de terugbetaling ervan bekomen bij het fonds overeenkomstig de door de raad van beheer bepaalde modaliteiten. § 5. Uitleg van de bedragen per periode (jaar 2020) : 1. Van 1 januari tot en met 31 maart geeft tijdelijke werkloosheid om economische redenen of wegens overmacht (corona) recht op een aanvullende werkloosheidsuitkering van 3,00 EUR per dag; 2. Van 1 april tot en met 30 juni geeft tijdelijke werkloosheid om economische redenen of wegens overmacht (corona) recht op een aanvullende werkloosheidsuitkering van 5,00 EUR per dag; 3. Zodra het maximum van 150,00 EUR bereikt wordt, moet de werkgever de aanvullende werkloosheidsuitkering niet meer betalen; 4. Indien het maximum niet bereikt is op 30 juni, betaalt de werkgever vervolgens een aanvullende werkloosheidsuitkering van 3,00 EUR per dag, zonder het plafond van 150 EUR te overschrijden.". HOOFDSTUK IV. - Geldigheidsduur Art. 5. Deze collectieve arbeidsovereenkomst heeft uitwerking met ingang van 1 maart 2020 en houdt op van kracht te zijn op 31 december 2020. Gezien om te worden gevoegd bij het koninklijk besluit van 20 december 2020. De Minister van Werk, P.-Y. DERMAGNE