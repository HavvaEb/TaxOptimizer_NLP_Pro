Ordonnantie betreffende de eenmalige toekenning van een verhoging van de bedragen van de sociale toeslagen die worden toegekend op grond van de ordonnantie van 25 april 2019 tot regeling van de toekenning van gezinsbijslag in het kader van de COVID-19-crisis De Verenigde Vergadering heeft aangenomen en Wij, Verenigd College, bekrachtigen hetgeen volgt : Artikel 1. Deze ordonnantie regelt een aangelegenheid als bedoeld in artikel 135 van de Grondwet. Art. 2. Het bedrag van de sociale toeslagen bedoeld in artikel 9, eerste lid, 1°  en 2°,  van de ordonnantie van 25 april 2019 tot regeling van de toekenning van gezinsbijslag of van de toeslagen bedoeld in de artikelen 41, 42bis of 50ter van de Algemene kinderbijslagwet van 19 december 1939, dat is verschuldigd voor de maand augustus 2020, wordt verhoogd met een eenmalige toeslag van 100 euro per rechtgevend kind. Deze eenmalige verhoging wordt uitgesloten van de vergelijking van de verschuldigde bedragen bedoeld in artikel 39, tweede lid, van de voormelde ordonnantie van 25 april 2019. Art. 3. Deze ordonnantie treedt in werking op 1 augustus 2020. Kondigen deze ordonnantie af, bevelen dat ze in het Belgisch Staatsblad zal worden bekendgemaakt. Brussel, 17 juli 2020. Het Lid van het Verenigd College, bevoegd voor Welzijn en Gezondheid, E. VAN DEN BRANDT Het Lid van het Verenigd College, bevoegd voor Welzijn en Gezondheid, A. MARON Het Lid van het Verenigd College, bevoegd voor de Gezinsbijslagen, Begroting, Openbaar Ambt en Externe betrekkingen, S. GATZ Het Lid van het Verenigd College, bevoegd voor de Gezinsbijslagen, Begroting, Openbaar Ambt en Externe betrekkingen, B. CLERFAYT _______ Nota Documenten van de Verenigde Vergadering van de Gemeenschappelijke Gemeenschapscommissie : Gewone zitting 2019-2020 B-39/1 Voorstel van ordonnantie B-39/2 Verslag Integraal verslag : Bespreking en aanneming : vergadering van vrijdag 17 juli 2020.