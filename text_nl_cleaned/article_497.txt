Ministerieel besluit tot wijziging van het ministerieel besluit van 21 september 2020 tot erkenning van de inrichtingen, centra en de artsen die de opleiding geven zoals bedoeld in artikel 3, 4°,  van het koninklijk besluit van 21 september 2020 waarbij aan personen die wettig niet bevoegd zijn de geneeskunde te beoefenen, in het kader van de coronavirus COVID-19 epidemie, toelating wordt verleend om bepaalde laboratoriumonderzoeken te verrichten De Minister van Volksgezondheid, Gelet op de wet van 19 januari 1961 waarbij aan personen die wettig niet bevoegd zijn de geneeskunde te beoefenen, in uitzonderlijke omstandigheden toelating wordt verleend om bepaalde geneeskundige handelingen te verrichten, artikel 2; Gelet op koninklijk besluit van 21 september 2020 waarbij aan personen die wettig niet bevoegd zijn de geneeskunde te beoefenen, in het kader van de coronavirus COVID-19 epidemie, toelating wordt verleend om bepaalde laboratoriumonderzoeken te verrichten, artikel 3, 4° ; Gelet op het ministerieel besluit van 21 september 2020 tot erkenning van de inrichtingen, centra en de artsen die de opleiding geven zoals bedoeld in artikel 3, 4°,  van het koninklijk besluit van 21 september 2020 waarbij aan personen die wettig niet bevoegd zijn de geneeskunde te beoefenen, in het kader van de coronavirus COVID-19 epidemie, toelating wordt verleend om bepaalde laboratoriumonderzoeken te verrichten; Gelet op het advies van de inspecteur van Financiën, gegeven op 8 september 2021; Gelet op de wetten op de Raad van State, gecoördineerd op 12 januari 1973, artikel 3, § 1; Gelet op dringende noodzakelijkheid; Overwegende het blijvend belang om in het kader van de COVID-19 gezondheidscrisis over voldoende testcapaciteit te beschikken om heropflakkeringen van besmettingen met het SARS-CoV-2 virus in te dijken en oversterfte te vermijden; Overwegende dat het voorbehouden van moleculaire, antigen- en serologische testen aan de medisch laboratorium technoloog ook na 1 oktober 2021 nog tot onvoldoende testcapaciteit in de erkende laboratoria zal leiden; Overwegende dat de COVID-19 teststrategie ook na 1 oktober 2021 een tijdelijke, maar sterke verhoging van de personeelskaders in de laboratoria zal vergen; Overwegende de noodzaak om binnen de kortst mogelijke termijn de tijdelijke uitzondering te verlengen met 6 maanden namelijk tot 1 april 2022 opdat ook ander gekwalificeerd personeel dan medische laboratorium technologen kan aangeworven blijven/worden om dergelijke testen te kunnen uitvoeren onder strikte voorwaarden teneinde de kwaliteit van de zorgverstrekking te garanderen; Overwegend dat een van deze strikte voorwaarden inhoudt dat bedoeld personeel een specfieke opleiding heeft gevolgd binnen een erkende inrichting onderricht door erkende artsen; Overwegende dat hoogdringend moet worden voorzien dat dergelijke inrichtingen en artsen hun erkenning na 1 oktober 2021 blijven behouden met name voor een bijkomende periode van 6 maanden tot 1 april 2022; Besluit : Artikel 1. In artikel 3 van het ministerieel besluit van 21 september 2020 tot erkenning van de inrichtingen, centra en de artsen die de opleiding geven zoals bedoeld in artikel 3, 4°,  van het koninklijk besluit van 21 september 2020 waarbij aan personen die wettig niet bevoegd zijn de geneeskunde te beoefenen, in het kader van de coronavirus COVID-19 epidemie, toelating wordt verleend om bepaalde laboratoriumonderzoeken te verrichten, worden de woorden `op 1 oktober 2021' vervangen door de woorden `op 1 april 2022'. Art. 2. Dit besluit treedt in werking op 30 september 2021. Brussel, 10 september 2021. F. VANDENBROUCKE