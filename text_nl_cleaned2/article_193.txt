Ministerieel besluit tot aanduiding van de in artikel 29bis van het Wetboek van strafvordering bedoelde dienst die bevoegd is om de aanwijzingen van fraude inzake directe en indirecte belastingen die aan het licht komen in het kader van een strafrechtelijk onderzoek, te ontvangen De Vice-Eerste Minister en Minister van Justitie en de Vice-Eerste Minister en Minister van Financiën, Gelet op het Wetboek van strafvordering, artikel 29bis, eerste lid; Overwegende dat de dienst Coördinatie Anti-Fraude (CAF) overeenkomstig het artikel 13/1 van het koninklijk besluit van 19 juli 2013 tot vaststelling van het organiek reglement van de Federale Overheidsdienst Financiën en van de bijzondere bepalingen die van toepassing zijn op het statutair personeel, een autonome dienst is die onder het gezag van de Administrateur-generaal van de Algemene Administratie van de Bijzondere Belastinginspectie staat; Overwegende dat het besluit van 24 oktober 2013 van de Voorzitter van het directiecomité houdende vaststelling van de zetel en de materiële bevoegdheden van de dienst "Coördinatie Anti-Fraude (CAF)", in het artikel 2, 1°,  bepaalt dat het CAF belast is met de samenwerking met de nationale gerechtelijke overheden en, meer in het bijzonder, de centralisatie als enig contactpunt bij de Federale Overheidsdienst Financiën van alle informatie van de magistraten van het Openbaar Ministerie bij de hoven en rechtbanken waarbij een strafzaak aanhangig is waarvan het onderzoek indiciën van ernstige fiscale fraude aan het licht brengt; Overwegende dat noch het advies van de inspecteur van Financiën noch het akkoord van de minister van Begroting vereist is daar dit ministerieel besluit geen invloed zal hebben op de inkomsten of tot nieuwe uitgaven zal leiden. Gelet op advies nr. 67.075/3 van de Raad van State, gegeven op 26 maart 2020 met toepassing van artikel 84, § 1, eerste lid, 2°,  van de wetten op de Raad van State, gecoördineerd op 12 januari 1973; Op de voordracht van de Vice-Eerste Minister en Minister van Justitie en de Vice-Eerste Minister en Minister van Financiën, belast met bestrijding van fiscale fraude, Besluit : Artikel 1. De dienst "Coördinatie Anti-Fraude (CAF)", wordt aangewezen als de dienst, binnen de Federale Overheidsdienst Financiën, die bevoegd is om de in artikel 29bis van het Wetboek van strafvordering bedoelde aanwijzingen van fraude inzake directe en indirecte belastingen die aan het licht komen in het kader van een strafrechtelijk onderzoek, te ontvangen. Brussel, 3 april 2020. K. GEENS A. DE CROO