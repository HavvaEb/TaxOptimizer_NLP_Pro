Ministerieel besluit betreffende de samenstelling en de organisatie van het wetenschappelijk comité dat de COVID-19-commissaris en de COVID-19-adjunct-commissaris bijstaat De Eerste Minister en de Minister van Volksgezondheid, Gelet op de artikelen 37 en 107, tweede lid, van de Grondwet; Gelet op het koninklijk besluit van 13 november 2020 betreffende de samenstelling en de werking van de coördinatiecel van de COVID-19-commissaris en de COVID-19-adjunct-commissaris, artikel 3; Gelet op het advies van de inspecteur van Financiën, gegeven op 4 februari 2021 en 15 februari 2021; Gelet op de akkoordbevinding van de Staatsecretaris voor Begroting, gegeven op 2 april 2021; Gelet op het advies 69.427/3 van de Raad van State, gegeven op 21 juni 2021, met toepassing van artikel 84, § 1, eerste lid, 2°,  van de wetten op de Raad van State, gecoördineerd op 12 januari 1973; Overwegende dat de regering in het kader van de COVID-19-pandemie bijkomende maatregelen heeft genomen ter bestrijding van de verspreiding van dit virus; Dat in dit kader werd beslist een commissaris en adjunct-commissaris aan te stellen, belast met de coördinatie van de bestrijding van de verspreiding van het virus; Dat het noodzakelijk is dat de commissaris en de adjunct-commissaris kunnen worden bijgestaan door een wetenschappelijk comité dat op multidisciplinaire wijze werd samengesteld; Artikel 1. Worden aangeduid als leden van het wetenschappelijk comité bedoeld in artikel 3 van het koninklijk besluit van 13 november 2020 betreffende de samenstelling en de werking van de coördinatiecel van de COVID-19-commissaris en COVID-19-adjunct-commissaris: - Erika Vlieghe; - Michel Thieren; - Tinne Lernout; - Karine Moykens; - Romain Mahieu; - Frédéric Frippiat; - Yves Kreins; - Niel Hens; - Steven Van Gucht; - Geert Molenberghs; - Dimitri Van der Linden; - Marc Van Ranst; - Yves Van Laethem; - Pierre Van Damme; - Bénédicte Delaere; - Christelle Meuris; - Steven Callens; - Mathias Dewatripont; - Philippe Beutels; - Maarten Vansteenkiste; - Céline Nieuwenhuys; - Isabelle Aujoulat; - Lode Godderis; Art. 2.  § 1. Voor de experten extern aan het openbaar ambt die deelnemen aan het wetenschappelijk comité, dat wordt beschreven in artikel 1, en voor de comitévoorzitter als dat een expert extern aan het openbaar ambt is, wordt voorzien in een vergoeding van 50 euro/uur voor deelname aan de plenaire vergaderingen. Deze vergoeding voor deelname aan vergaderingen dekt de noodzakelijke voorbereidende werkzaamheden, het opstellen van verslagen en andere werkzaamheden, alsmede eventuele reiskosten. Er kunnen geen extra vergoedingen worden toegekend. § 2. De voorzitter van de betrokken expertgroep zal de gepresteerde uren maandelijks overmaken aan het COVID-19-commissariaat. De budgettaire middelen zijn ten laste van de Federale Overheidsdienst Sociale Zekerheid. Art. 3. Dit besluit heeft uitwerking met ingang van 7 december 2020. Brussel, 23 juli 2021. A. DE CROO Fr. VANDENBROUCKE