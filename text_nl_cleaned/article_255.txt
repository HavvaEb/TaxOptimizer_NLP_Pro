Besluit van de Regering van de Franse Gemeenschap van bijzondere machten nr. 25 betreffende de beroepen tegen de beslissingen van de klassenraden in het gewoon secundair onderwijs en in het gespecialiseerd secundair onderwijs van vorm 3 en van vorm 4 in het kader van de gezondheidscrisis COVID-19 De Regering van de Franse Gemeenschap, Gelet op het decreet van 24 juli 1997 dat de prioritaire taken bepaalt van het basisonderwijs en van het secundair onderwijs en de structuren organiseert die het mogelijk maken ze uit te voeren; Gelet op het decreet van 17 maart 2020 tot toekenning van bijzondere machten aan de Regering in het kader van de gezondheidscrisis in verband met het COVID-19 coronavirus, artikel 1, § 1, f) ; Gelet op het besluit van de Regering van de Franse Gemeenschap van 10 maart 1998 betreffende de organisatie en de werking van de Raden van beroep van het gewoon secundair onderwijs met volledig leerplan; Gelet op het besluit van de Regering van de Franse Gemeenschap van 21 januari 2010 betreffende de organisatie en de werking van de Raden van beroep van het gespecialiseerd secundair onderwijs met volledig leerplan; Gelet op het advies nr. 67415/2 van de Raad van State, gegeven op 20 mei 2020 met toepassing van artikel 84, § 1, eerste lid, 3°,  van de wetten op de Raad van State, gecoördineerd op 12 januari 1973; Overwegende de hoogdringendheid ingegeven door de noodzaak om de Franse Gemeenschap in staat te stellen vóór het einde van het schooljaar te reageren op de maatregelen genomen in het kader van de bestrijding van de pandemie van COVID-19, met toepassing van artikel 1, § 1, f) van het decreet van 17 maart 2020 tot toekenning van bijzondere machten aan de Regering in het kader van de gezondheidscrisis in verband met het COVID-19 coronavirus: - door in deze uitzonderlijke omstandigheden het einde van het schooljaar te organiseren en door alle leerlingen in het door de Federatie Wallonië-Brussel georganiseerde of gesubsidieerde onderwijs te laten genieten van de beslissingen van de klassenraad met betrekking tot de overgang van de ene klas, cyclus of fase naar de andere en de toekenning van diploma's, getuigschriften en attesten van slagen binnen een onderwijsinrichting; - door een ernstig gevaar voor alle leerlingen te vermijden, zonder discriminatie, door hen in staat te stellen een extern beroep in te stellen tegen beslissingen van de klassenraad om een overgang van klas, cyclus of fase en de afgifte van diploma's, getuigschriften en attesten van slagen te weigeren; - door alle leerlingen en hun ouders in staat te stellen zo snel mogelijk kennis te nemen van de nadere regels voor de organisatie van het einde van het schooljaar en van de nadere regels voor het instellen van een extern beroep om de bestaande angstsituatie te verlichten en hen in staat te stellen het einde van het schooljaar in een rustige omgeving te benaderen; Overwegende het koninklijk besluit van 29 juni 1984 betreffende de organisatie van het secundair onderwijs; Overwegende het decreet van 12 juli 2012 tot regeling van de kwalificatie uitgedrukt in eenheden van leerresultaten (KEL) in het secundair kwalificatieonderwijs en tot wijziging van verschillende bepalingen betreffende het secundair onderwijs; Overwegende het decreet van 11 mei 2017 betreffende de vierde graad van het aanvullend beroepssecundair onderwijs, afdeling verpleegkunde; Overwegende het ministerieel besluit van 23 maart 2020 houdende dringende maatregelen om de verspreiding van het coronavirus COVID-19 te beperken, zoals gewijzigd op 8 mei 2020, inzonderheid het artikel 6 betreffende de schorsing van de lessen en activiteiten in het kleuter-, lager en het secundair onderwijs tot en met 8 juni 2020, met uitzondering van de maatregelen vastgesteld door de onderwijsinrichtingen van de testdag van 15 mei 2020; Overwegende dat de schoolinrichtingen zijn verzocht de voortzetting van de leerprocessen tot 26 juni 2020 en de organisatie van de klassenraden uiterlijk op 30 juni 2020 aan te moedigen; Overwegende dat het dan ook raadzaam is te bepalen dat voor dit schooljaar 2019-2020 de kennisgeving van de beslissingen na de interne verzoening bedoeld in artikel 96, achtste lid, van het decreet van 24 juli 1997 dat de prioritaire taken bepaalt van het basisonderwijs en van het secundair onderwijs en de structuren organiseert die het mogelijk maken ze uit te voeren, uiterlijk op 26 juni 2020 voor de beslissingen van de kwalificatieexamencommissies van juni en op 3 juli 2020 voor de beslissingen van de klassenraden van juni moet gebeuren; Overwegende dat met de huidige gezondheidscrisis is beslist dat de klassenraad leerlingen van het derde aanvullende leerjaar van de vierde graad van de het aanvullend beroepssecundair onderwijs ("EPSC"), afdeling verpleegkunde, die geen tijd hebben gehad om hun tweede zitting voor 30 juni 2020 af te leggen, zoals bepaald in artikel 3, § 2 van het decreet van 11 mei 2017 betreffende de vierde graad van het aanvullend beroepssecundair onderwijs, afdeling verpleegkunde, in staat kan stellen hun tweede zitting tot 31 oktober 2020 uit te stellen, Overwegende dat de termijn van 30 juni voor de kennisgeving van de beslissingen van de klassenraad na de interne verzoeningsprocedure derhalve moet worden gewijzigd wat betreft de leerlingen in het derde aanvullende leerjaar van de vierde graad EPSC en dat moet worden bepaald dat bovengenoemde beslissing uiterlijk vijf werkdagen na de beraadslaging moet worden meegedeeld; Overwegende dat met de uitzonderlijke omstandigheden is beslist de klassenraad in staat te stellen leerlingen in het secundair kwalificatieonderwijs, buiten het KEL-stelsel, die zodanige moeilijkheden ondervinden dat het onmogelijk is te concluderen dat zij de essentiële leerresultaten voldoende beheersen, naar het aanvullende leerjaar in de derde graad van de kwalificatieafdeling (C3D) te oriënteren. Dit gaat om een uitzonderlijke maatregel die uitsluitend bedoeld is om leerlingen met moeilijkheden, die anders geen andere keuze zouden hebben gehad dan het leerjaar te herhalen, in staat te stellen hun kwalificatiegetuigschrift (CQ) te behalen, evenals het studiegetuigschrift zesde leerjaar beroepssecundair onderwijs (CE6P) of het getuigschrift van het hoger secundair onderwijs (CESS); Overwegende dat in deze hypothese het CQ, evenals het CE6P of het CESS, te allen tijde kunnen worden afgegeven, zodra de voorwaarden voor certificering zoals voorzien in het koninklijk besluit van 29 juni 1984 betreffende de organisatie van het secundair onderwijs zijn vervuld, maar niet later dan 1 december 2020; Overwegende dat het C3D in principe een jaar is dat kan worden georganiseerd om te voldoen aan specifieke behoeften in het KEL-stelsel en dat leerlingen gewoonlijk naar dit studiejaar worden georiënteerd om de ontbrekende leerresultaateenheden (UAA) te kunnen valideren en zo hun CQ te behalen, op elk moment van het jaar; Overwegende dat leerlingen die zijn ingeschreven in het C3D ook het CE6P of CESS kunnen behalen op elk moment van het jaar; Overwegende dat het derhalve noodzakelijk is een procedure in te voeren voor het instellen van interne of externe beroepen met betrekking tot de leerlingen ingeschreven in het C3D, aangezien een dergelijke procedure momenteel niet bestaat; Overwegende dat met de huidige uitzonderlijke omstandigheden, ook een specifieke kennisgevingstermijn moet worden voorzien voor leerlingen buiten het KEL-stelstel die aan het einde van het schooljaar 2019-2020 naar het C3D zouden zijn georiënteerd; Overwegende dat moet worden bepaald dat voor leerlingen die in het C3D zijn ingeschreven de kennisgeving van de beslissing na de interne verzoeningsprocedure binnen vijf werkdagen na de beraadslaging naar aanleiding van het verzoek tot interne verzoening moet plaatsvinden, voor beslissingen van de kwalificatieexamencommissies en voor beslissingen van de klassenraden; Overwegende de huidige en toekomstige maatregelen die zijn genomen om de verspreiding van het virus onder de bevolking te beperken, niet alleen tijdens de verbodsperiode, maar ook in de weken daarna, en in een geest van ijver, moet de vorm van de kennisgeving van de beslissing genomen na de interne verzoeningsprocedure bepaald in artikel 96, achtste lid, van het decreet van 24 juli 1997 dat de prioritaire taken bepaalt van het basisonderwijs en van het secundair onderwijs en de structuren organiseert die het mogelijk maken ze uit te voeren, worden gewijzigd, waardoor kennisgeving via elektronische weg met ontvangstbevestiging mogelijk wordt gemaakt; Overwegende dat het dienstig is om voor dit schooljaar 2019-2020 de aanvankelijk tot 10 juli geplande termijn voor het indienen van externe beroepen voor leerlingen van het derde aanvullende leerjaar van de vierde graad EPSC te wijzigen en om voor alle leerlingen in de vierde graad EPSC verpleegkunde die in aanmerking zullen komen voor een uitstel van de zitting tot 31 oktober 2020, te bepalen dat externe beroepen kunnen worden ingesteld binnen tien werkdagen na de kennisgeving van de beslissing na de interne verzoeningsprocedure; Overwegende dat een specifieke zittingsperiode van de raden van beroep moet worden vastgesteld om de externe beroepen van leerlingen van C3D in het KEL-stelsel te analyseren. In dit verband strekt de periode voor de vergadering van de raden van beroep zich op het gehele schooljaar uit, en ten laatste van 16 tot en met 31 augustus 2020; Overwegende dat, in afwijking van deze bepaling die moet worden gepubliceerd en gelet op de uitzonderlijke context, moet worden voorzien in een specifieke zittingsperiode voor de analyse van externe beroepen die door leerlingen in C3D, buiten het KEL-stelsel, worden ingesteld aan het einde van het schooljaar 2019-2020; Overwegende dat deze leerlingen tot 1 december 2020 een certificering kunnen behalen, moet worden bepaald dat de zittingsperiode zich over het hele eerste deel van het schooljaar 2020-2021 uitstrekt, en uiterlijk van 15 tot en met 31 januari 2021, voor de analyse van de externe beroepen die op hen betrekking hebben; Overwegende dat, gezien de uitzonderlijke omstandigheden, ook moet worden voorzien in een specifieke zittingsperiode voor de analyse van de beroepen die zijn ingediend door leerlingen van de vierde graad EPSC, verpleegkunde, die een uitstel van de zitting, tot uiterlijk 31 oktober 2020 zou hebben gekregen. De raden van beroep zullen in dit verband tussen 16 en 30 november 2020 bijeenkomen; Overwegende dat het genummerde besluit in werking zal treden op de dag waarop zij wordt aangenomen, omdat deze maatregelen zo snel mogelijk vóór het einde van het schooljaar moeten worden aangenomen en omdat de aangenomen bepalingen zo snel mogelijk aan het betrokken publiek moeten worden meegedeeld, zodat het zich in alle rust kan voorbereiden en het einde van het schooljaar sereen kan aanpakken. In dit opzicht leeft dit decreet de voorwaarden na die worden opgelegd door de rechtspraak van de Raad van State en het Grondwettelijk Hof betreffende de terugwerkende kracht van de reglementaire bepalingen in het licht van de uitzonderlijke omstandigheden die tot de vaststelling ervan hebben geleid en de verwezenlijking van een doelstelling van algemeen belang, zoals het recht op onderwijs, het recht van elk kind op maatregelen en diensten die bijdragen tot zijn ontwikkeling, alsook het primordiale belang van het kind; Overwegende de « gendertest » van 11 mei 2020 uitgevoerd met toepassing van artikel 4, tweede lid, 1°,  van het decreet van 7 januari 2016 houdende integratie van de genderdimensie in het geheel van de beleidslijnen van de Franse Gemeenschap; Op de voordracht van de Minister van Onderwijs; Na beraadslaging, Besluit : Artikel 1. In afwijking van het achtste lid van artikel 96 van het decreet van 24 juli 1997 dat de prioritaire taken bepaalt van het basisonderwijs en van het secundair onderwijs en de structuren organiseert die het mogelijk maken ze uit te voeren, kan voor het schooljaar 2019-2020 de kennisgeving van de beslissingen genomen volgens de interne procedures bepaald in hetzelfde artikel, ook langs elektronische weg met ontvangstbevestiging worden verzonden. Art. 2. In afwijking van het eerste streepje van het achtste lid van artikel 96 van voornoemd decreet van 24 juli 1997, zal voor het schooljaar 2019-2020 de kennisgeving van de beslissingen die na de interne verzoening worden genomen, plaatsvinden uiterlijk op 26 juni 2020 voor de kwalificatieexamencommissies van juni en uiterlijk op 3 juli 2020 voor de klassenraden van juni. Art. 3. In afwijking van het derde streepje van het achtste lid van artikel 96 van voornoemd decreet van 24 juli 1997, zal de kennisgeving van de beslissingen die na de interne verzoening zijn genomen met betrekking tot de leerlingen van de vierde graad van het aanvullend beroepssecundair onderwijs, afdeling verpleegkunde, die uitstel van de zitting hebben gekregen tot 31 oktober 2020, aan het einde van het schooljaar 2019-2020, plaatsvinden binnen 5 werkdagen na de beraadslaging aan het einde van de interne verzoeningsprocedure. Art. 4. In afwijking van het achtste lid van artikel 96 van voornoemd decreet van 24 juli 1997, wordt voor het schooljaar 2019-2020 de kennisgeving van de na de interne verzoening genomen beslissingen binnen 5 werkdagen na de beraadslaging meegedeeld, voor de beslissingen van de kwalificatieexamencommissies en voor de beslissingen van de klassenraden, voor leerlingen die zich in het aanvullende leerjaar in de derde graad van de kwalificatieafdeling (C3D) bevinden. » Art. 5. In afwijking van het tweede streepje van de tiende lid, van artikel 96 van voornoemd decreet van 24 juli 1997, wordt voor het schooljaar 2019-2020 in het gespecialiseerd secundair onderwijs, met uitzondering van het onderwijs van vorm 4, de interne verzoeningsprocedure op 3 juli 2020 afgesloten voor beslissingen met betrekking tot de afgifte van getuigschriften en attesten, alsook tot de inschrijving in een vorm en de wijziging van vorm. Art. 6. In afwijking van artikel 98, § 1, derde lid, van voornoemd decreet van 24 juli 1997, kan een leerling van de vierde graad van het aanvullend beroepssecundair onderwijs, afdeling verpleegkunde, die een uitstel van zijn zitting tot uiterlijk 31 oktober 2020 heeft gekregen, indien hij meerderjarig is, of zijn ouders of de persoon die met het ouderlijk gezag is belegd, indien hij minderjarig is, tegen een beslissing van mislukking beroep instellen tot tien werkdagen na de kennisgeving van de beslissing genomen na de interne verzoening. Art. 7. In afwijking van artikel 98, § 1, van voornoemd decreet van 24 juli 1997, kan voor het schooljaar 2019-2020 met betrekking tot de beslissingen van de klassenraad van het 3e aanvullende leerjaar van de kwalificatieafdeling (C3D), de leerling, indien hij meerderjarig is, zijn ouders of de persoon die met het ouderlijk gezag is belegd, indien hij minderjarig is, tot de tiende werkdag na de kennisgeving van de beslissing van de interne verzoening beroep instellen tegen een beslissing van mislukking, mits zij de in artikel 96, zesde lid, bedoelde interne verzoening hebben uitgeput. Art. 8. In afwijking van artikel 6 van het besluit van de Regering van de Franse Gemeenschap van 10 maart 1998 betreffende de organisatie en de werking van de Raden van beroep van het gewoon secundair onderwijs, strekt de zittingsperiode van de raden van beroep zich voor het schooljaar 2019-2020 uit over het gehele schooljaar en uiterlijk van 16 tot en met 31 augustus 2020 voor beslissingen van de klassenraden van het derde aanvullende leerjaar in de derde graad van de kwalificatieafdeling (C3D). Art. 9.  In afwijking van artikel 6 van het besluit van de Regering van de Franse Gemeenschap van 10 maart 1998 betreffende de organisatie en de werking van de Raden van beroep van het gewoon secundair onderwijs, strekt de zittingsperiode van de raden van beroep zich over het hele eerste deel van het schooljaar 2020-2021 uit, en uiterlijk van 15 tot en met 31 januari 2021, voor beslissingen van de klassenraden betreffende leerlingen met een C3D-oriëntatie, buiten het KEL-stelsel, aan het einde van het schooljaar 2019-2020. Art. 10. In afwijking van artikel 6 van het besluit van de Regering van de Franse Gemeenschap van 10 maart 1998 betreffende de organisatie en de werking van de Raden van beroep van het gewoon secundair onderwijs, komen de Raden van beroep uiterlijk tussen 16 en 30 november 2020 bijeen voor beslissingen van de klassenraden van de vierde graad van het aanvullend beroepssecundair onderwijs, afdeling verpleegkunde, wanneer de betrokken leerlingen uitstel van de zitting hebben gekregen tot 31 oktober 2020. Art. 11. In afwijking van artikel 6, eerste lid, van het besluit van de Regering van de Franse Gemeenschap van 21 januari 2010 betreffende de organisatie en de werking van de Raden van beroep van het gespecialiseerd secundair onderwijs met volledig leerplan, strekt zich voor het schooljaar 2019-2020, de zittingsperiode van de raden van beroep uit over het gehele schooljaar, en uiterlijk van 16 tot en met 31 augustus 2020, voor beslissingen van de klassenraden van het derde aanvullende leerjaar in de derde graad van de kwalificatieafdeling (C3D). Art. 12. In afwijking van artikel 6, eerste lid, van het besluit van de Regering van de Franse Gemeenschap van 21 januari 2010 betreffende de organisatie en de werking van de Raden van beroep van het gespecialiseerd secundair onderwijs met volledig leerplan, strekt de zittingsperiode van de raden van beroep in het gespecialiseerd secundair onderwijs van vorm 4 zich uit over het gehele eerste deel van het schooljaar 2020-2021, en van 15 tot en met 31 januari 2021, voor beslissingen van de klassenraden betreffende leerlingen naar het C3D georiënteerd, buiten het KEL-stelsel, aan het einde van het schooljaar 2019-2020. Art. 13.  In afwijking van artikel 6, eerste lid, van het besluit van de Regering van de Franse Gemeenschap van 21 januari 2010 betreffende de organisatie en de werking van de Raden van beroep van het gespecialiseerd secundair onderwijs met volledig leerplan, zullen in het secundair onderwijs van vorm 4, de raden van beroep zetelen uiterlijk tussen 16 en 30 november 2020 voor de beslissingen van de klassenraden van de vierde graad van het aanvullend beroepssecundair onderwijs, afdeling verpleegkunde, wanneer de betrokken leerlingen uitstel van de zitting hebben gekregen tot 31 oktober 2020. Art. 14. Dit besluit treedt in werking de dag waarop het in het Belgisch Staatsblad wordt bekendgemaakt. Art. 15. De Minister bevoegd voor het Leerplichtonderwijs wordt belast met de uitvoering van dit besluit. Brussel, 11 juni 2020. De Minister-President, P.-Y. JEHOLET De Minister van Onderwijs, C. DESIR