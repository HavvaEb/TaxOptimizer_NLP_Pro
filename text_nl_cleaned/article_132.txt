Besluit van de Regering tot wijziging van het besluit van de Regering van 21 januari 2021 tot vaststelling van maatregelen ter voorkoming van de verspreiding van het coronavirus (COVID-19) De Regering van de Duitstalige Gemeenschap, Gelet op het decreet van 1 juni 2004 betreffende de gezondheidspromotie en inzake medische preventie, artikel 10.6, § 2, vierde lid, 1° en 4°, ingevoegd bij het decreet van 26 april 2021; Gelet op het besluit van de Regering van 21 januari 2021 tot vaststelling van maatregelen ter voorkoming van de verspreiding van het coronavirus (COVID-19); Gelet op het advies van de inspecteur van Financiën, gegeven op 27 april 2021; Gelet op de akkoordbevinding van de Minister-President, bevoegd voor Begroting, d.d. 29 april 2021; Gelet op de wetten op de Raad van State, gecoördineerd op 12 januari 1973, artikel 3, § 1; Gelet op de dringende noodzakelijkheid; Overwegende dat de dringende noodzakelijkheid wordt gewettigd door de omstandigheid dat de Indische variant van het coronavirus (COVID-19) B.1.617 in België is opgedoken; dat het Overlegcomité op 23 april 2021 besloten heeft om de inreisregels voor reizigers uit Indië te verstrengen; dat reizigers uit Indië op grond van die verstrenging niet meer in aanmerking zouden mogen komen voor de toepassing van de 48-uurrregeling; dat de respectieve regelgeving van de bevoegde deelstaten dringend moet worden aangepast; Overwegende dat dit besluit bijgevolg zo snel mogelijk moet worden aangenomen; Op de voordracht van de Minister van Gezondheid; Na beraadslaging, Besluit : Artikel 1. - In artikel 3.2, eerste lid, van het besluit van de Regering van 21 januari 2021 tot vaststelling van maatregelen ter voorkoming van de verspreiding van het coronavirus (COVID-19), ingevoegd bij het besluit van 25 maart 2021, worden de volgende wijzigingen aangebracht : 1°in de bepaling onder 9° wordt tussen het woord "Zuid-Amerika" en de woorden "het Verenigd Koninkrijk" het woord ", India" ingevoegd; 2° in de bepaling onder 10° wordt tussen het woord "Zuid-Amerika" en de woorden "het Verenigd Koninkrijk" het woord ", India" ingevoegd. Art. 2. - Dit besluit treedt in werking de dag waarop het wordt aangenomen. Art. 3. - De minister bevoegd voor Gezondheid is belast met de uitvoering van dit besluit. Eupen, 29 april 2021. Voor de Regering van de Duitstalige Gemeenschap, De Minister-President, Minister van Lokale Besturen en Financiën, O. PAASCH De Viceminister-President, Minister van Gezondheid en Sociale Aangelegenheden, Ruimtelijke Ordening en Huisvesting, A. ANTONIADIS