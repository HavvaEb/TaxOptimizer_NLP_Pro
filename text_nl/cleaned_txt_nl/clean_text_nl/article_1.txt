Wet houdende fiscale, fraudebestrijdende, financiële alsook diverse bepalingen. - Erratum In het Belgisch Staatsblad van 22 maart 2019, akte nr. 2019/40488, blz. 28349 tot 28370, lees op blz. 28366, in artikel 86 dat artikel 78 van het Wetboek van de inkomstenbelasting 1992 aanvult met een paragraaf 2, in het tweede lid: "Het gedeelte van de beroepsverliezen dat toe te schrijven is aan de in het eerste lid omschreven schade, stemt overeen met het bedrag van de beroepsverliezen achtereenvolgens beperkt tot het bedrag van het beroepsverlies uit de in artikel 23, § 1, 1°,  bedoelde beroepswerkzaamheid van de belastingplichtige en tot het bedrag van deze schade die door het Gewest binnen de grenzen van artikel 25 van verordening (EU) Nr. 702/2014 van de Commissie van 25 juni 2014 waarbij bepaalde categorieën steun in de landbouw- en de bosbouwsector en in plattelandsgebieden op grond van de artikelen 107 en 108 van het Verdrag betreffende de werking van de Europese Unie met de interne markt verenigbaar worden verklaard in het belastbare tijdperk definitief werd vastgesteld. De Koning kan, na raadpleging van de Interministeriële Conferentie voor het Landbouwbeleid, op nadere wijze het tijdstip omschrijven waarop de schade definitief is vastgesteld.".