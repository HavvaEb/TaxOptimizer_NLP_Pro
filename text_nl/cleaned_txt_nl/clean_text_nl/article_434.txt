Decreet houdende bekrachtiging van het besluit van de Regering van de Franse Gemeenschap van bijzondere machten nr. 40 van 10 december 2020 betreffende de uitzonderlijke subsidiëring van de inrichtende machten van het gewoon en gespecialiseerd secundair onderwijs met als doel de aankoop van de computerapparatuur in het kader van de COVID-19-crisis Het Parlement van de Franse Gemeenschap heeft aangenomen en Wij, regering, bekrachtigen hetgeen volgt: Enig artikel. Het besluit van de Regering van de Franse Gemeenschap van bijzondere machten nr. 40 van 10 december 2020 betreffende de uitzonderlijke subsidiëring van de inrichtende machten van het gewoon en gespecialiseerd secundair onderwijs met als doel de aankoop van de computerapparatuur in het kader van de COVID-19-crisis, wordt bevestigd, overeenkomstig het decreet van 14 november 2020 tot toekenning van bijzondere machten aan de Regering met het oog op de reactie op de tweede golf van de COVID 19-gezondheidscrisis, onder voorbehoud van de volgende wijzigingen: 1. in artikel 6, § 2, tweede lid, worden na de woorden "minimum" de woorden "in bepaalde uitzonderlijke gevallen kan de school, indien zij kan aantonen dat het gebruik van de apparatuur thuis onmogelijk is door het volledig ontbreken van een internetaansluiting, een deel van de aangeschafte apparatuur ter beschikking stellen in een open computerruimte die voor de leerlingen toegankelijk is gedurende het in het huishoudelijk reglement vastgestelde tijdschema" ingevoegd; 2. in artikel 7, vierde lid, worden de woorden "30 juni 2021" vervangen door "31 december 2021"; 3. in artikel 8 worden de woorden "30 juni 2021" vervangen door "31 december 2021". Kondigen dit decreet af, bevelen dat het in het Belgisch Staatsblad zal worden bekendgemaakt. Brussel, 18 november 2021. De Minister-President, P.-Y. JEHOLET De Vicepresident en Minister van Begroting, Ambtenarenzaken, Gelijke kansen en het toezicht op Wallonie-Bruxelles Enseignement, Fr. DAERDEN De Vicepresident en Minister van Kind, Gezondheid, Cultuur, Media en Vrouwenrechten, B. LINARD De Minister van Hoger Onderwijs, Onderwijs voor sociale promotie, Universitaire ziekenhuizen, Hulpverlening aan de jeugd, Justitiehuizen, Jeugd, Sport en de Promotie van Brussel, V. GLATIGNY De Minister van Onderwijs, C. DESIR _______ Nota Zitting 2021-2022 Stukken van het Parlement.- Ontwerp van decreet, nr. 299-1. - Commissieverslag, nr. 299-2 - Tekst aangenomen tijdens de commissie, nr. 299-3. - Tekst aangenomen tijdens de plenaire vergadering, nr. 299-4 Integraal verslag. - Bespreking en aanneming. - Vergadering van 17 november 2021.