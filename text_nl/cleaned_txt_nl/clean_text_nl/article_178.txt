Decreet tot wijziging van de Vlaamse Codex Fiscaliteit van 13 december 2013, wat betreft het verkooprecht voor de verlenging van de domicilietermijn bij aankoop van een woning en voor de uitbreiding van het tarief bij de aankoop van een woning bij ingrijpende energetische renovatie (1) Het VLAAMS PARLEMENT heeft aangenomen en Wij, REGERING, bekrachtigen hetgeen volgt : Decreet tot wijziging van de Vlaamse Codex Fiscaliteit van 13 december 2013, wat betreft het verkooprecht voor de verlenging van de domicilietermijn bij aankoop van een woning en voor de uitbreiding van het tarief bij de aankoop van een woning bij ingrijpende energetische renovatie Artikel 1. Dit decreet regelt een gewestaangelegenheid. Art. 2. In artikel 2.9.4.2.11, § 2, eerste lid, 2°,  van de Vlaamse Codex Fiscaliteit van 13 december 2013, ingevoegd bij het decreet van 18 mei 2018, wordt het woord "twee" vervangen door het woord "drie". Art. 3. In artikel 2.9.4.2.12, § 1, eerste lid, van hetzelfde decreet, ingevoegd bij het decreet van 18 mei 2018 en gewijzigd bij de decreten van 21 december 2018 en 20 december 2019, worden de volgende wijzigingen aangebracht : 1° punt 1°  wordt vervangen door wat volgt : "1°  de verkrijger verbindt zich ertoe aan de aangekochte woning een ingrijpende energetische renovatie uit te voeren als vermeld in artikel 1.1.1, § 2, 50°,  van het Energiebesluit van 19 november 2010, een gedeeltelijke herbouw uit te voeren als vermeld in artikel 1.1.1, § 2, 46/2°,  of een herbouw uit te voeren als vermeld in artikel 1.1.1, § 2, 47/2°,  van het voormelde besluit;"; 2°  in punt 2°  wordt het woord "renovatiewerken" vervangen door het woord "werken". Art. 4. In artikel 2.9.4.2.14 van hetzelfde decreet, ingevoegd bij het decreet van 18 mei 2018 en gewijzigd bij de decreten van 6 juli 2018, 21 december 2018 en 20 december 2019, worden de volgende wijzigingen aangebracht : 1°  in paragraaf 1 wordt de zinsnede "de voorwaarden, vermeld in artikel 2.9.4.2.11, § 2, eerste lid," vervangen door de zinsnede "de voorwaarde, vermeld in artikel 2.9.4.2.11, § 2, eerste lid, 1°, "; 2°  in paragraaf 2 wordt het tweede lid vervangen door wat volgt : "Om het tarief, vermeld in paragraaf 1, te kunnen toepassen, voldoen de verkrijgers aan al de volgende voorwaarden : 1°  ze verbinden zich ertoe om binnen vijf jaar na de datum van de authentieke aankoopakte hun inschrijving in het bevolkingsregister of het vreemdelingenregister op het adres van de aangekochte woning te nemen; 2°  ze voldoen aan de verplichtingen, vermeld in artikel 3.12.3.0.1, § 1 en § 5, achtste lid."; 3°  in paragraaf 7 wordt de zinsnede "vermeld in artikel 2.9.4.2.11, § 2, 1°  en 2° " vervangen door de zinsnede "vermeld in paragraaf 2, tweede lid, 1°,  en artikel 2.9.4.2.11, § 2, eerste lid, 1° ". Art. 5. In artikel 3.18.0.0.11, eerste lid, 7° /5, van hetzelfde decreet, ingevoegd bij het decreet van 18 mei 2018, wordt de zinsnede "vermeld in artikel 2.9.4.2.11, § 2, eerste lid, 2° " vervangen door de zinsnede "vermeld in artikel 2.9.4.2.14, § 2, tweede lid, 1° ". Art. 6. In hetzelfde decreet, het laatst gewijzigd bij het decreet van 20 december 2019, wordt tussen artikel 5.0.0.0.13 en 5.1.0.0.14 een artikel 5.0.0.0.14 ingevoegd, dat luidt als volgt : "Art. 5.0.0.0.14. De termijn van drie jaar, vermeld in artikel 2.9.4.2.11, § 2, eerste lid, 2°,  en de termijn van vijf jaar, vermeld in artikel 2.9.4.2.14, § 2, tweede lid, 1°,  geldt van rechtswege ook voor de verkoopovereenkomsten die zijn gesloten vanaf 1 juni 2018 en voor 1 juni 2020 met toepassing van het tarief, vermeld in respectievelijk artikel 2.9.4.2.11 en 2.9.4.2.14.". Art. 7. Dit decreet heeft uitwerking met ingang van 1 juni 2020. Artikel 3 treedt in werking op 1 januari 2021. Kondigen dit decreet af, bevelen dat het in het Belgisch Staatsblad zal worden bekendgemaakt. Brussel, 26 juni 2020. De minister-president van de Vlaamse Regering, J. JAMBON De Vlaamse minister van Financiën en Begroting, Wonen en Onroerend Erfgoed, M. DIEPENDAELE _______ Nota (1) Zitting 2019-2020 Documenten : - Ontwerp van decreet : 300 - Nr. 1 - Verslag : 300 - Nr. 2 - Tekst aangenomen door de plenaire vergadering : 300 - Nr. 3 Handelingen - Bespreking en aanneming : Vergadering van 24 juni 2020.