Besluit van de Brusselse Hoofdstedelijke Regering tot bepaling van de graden van het personeel van de Gewestelijke Overheidsdienst Brussel, de Gewestelijke Overheidsdienst Brussel Fiscaliteit, Brussel Stedenbouw en Erfgoed en Brussel Openbaar Ambt die eenzelfde trap in de hiërarchie vormen De Brusselse Hoofdstedelijke Regering, Gelet op artikel 43 van de wetten op het gebruik van de talen in bestuurszaken, gecoördineerd op 18 juli 1966, zoals laatst gewijzigd door de wet van 4 april 2006; Gelet op artikel 32 van de wet van 16 juni 1989 houdende diverse institutionele hervormingen; Gelet op het besluit van de Brusselse Hoofdstedelijke Regering van 6 mei 1999 tot bepaling van de graden van de ambtenaren van het Ministerie van het Brussels Hoofdstedelijk Gewest die eenzelfde trap van de hiërarchie vormen; Gelet op het besluit van 19 maart 2015 van de Brusselse Hoofdstedelijke Regering tot regeling van de naamswijziging van het Ministerie van het Brussels Hoofdstedelijk Gewest, zoals laatst gewijzigd bij besluit van 6 juli 2017; Gelet op het besluit van 15 december 2016 van de Brusselse Hoofdstedelijke Regering betreffende de oprichting van de Gewestelijke Overheidsdienst Brussel Fiscaliteit; Gelet op het besluit van 29 juni 2017 van de Brusselse Hoofdstedelijke Regering houdende oprichting van Brussel Stedenbouw en Erfgoed; Gelet op het besluit van 6 juli 2017 van de Brusselse Hoofdstedelijk Regering houdende oprichting van Brussel Openbaar Ambt; Gelet op het besluit van de Brusselse Hoofdstedelijke Regering van 21 maart 2018 houdende het administratief statuut en de bezoldigingsregeling van de ambtenaren van de gewestelijke overheidsdiensten van Brussel; Gelet op het advies nr. 52.345/VII/PNF van de Vaste Commissie voor Taaltoezicht, gegeven op 1 december 2020; Overwegende dat voldaan is aan de voorschriften van artikel 54, tweede lid, van de wetten op het gebruik van de talen in bestuurszaken gecoördineerd op 18 juli 1966; Op voordracht van de minister bevoegd voor Openbaar Ambt; Na beraadslaging, Besluit : Artikel 1. Dit besluit is van toepassing op de Gewestelijke Overheidsdienst Brussel, de Gewestelijke Overheidsdienst Brussel Fiscaliteit, Brussel Stedenbouw en Erfgoed en Brussel Openbaar Ambt. Art. 2. De verschillende graden die eenzelfde trap in de hiërarchie vormen, worden vastgesteld als volgt: Eerste trap: de graden die behoren tot de rangen A7, A6, A5 en A4 + ; Tweede trap : de graden die behoren tot de rang A4 ; Derde trap : de graden die behoren tot de rang A3 ; Vierde trap : de graden die behoren tot de rang A2 tot A1 ; Vijfde trap : de graden die behoren tot de rang B2 tot B1 ; Zesde trap : de graden die behoren tot de rang C2 tot C1 ; Zevende trap : de graden die behoren tot de rang D2 tot D1. Art. 3. Het besluit van de Brusselse Hoofdstedelijke Regering van 6 mei 1999 tot bepaling van de graden van de ambtenaren van het Ministerie van het Brussels Hoofdstedelijk Gewest die eenzelfde trap van de hiërarchie vormen wordt opgeheven. Art. 4. Dit besluit treedt in werking op de dag van de bekendmaking ervan in het Belgisch Staatsblad. Art. 5. De minister bevoegd voor Openbaar ambt is belast met de uitvoering van dit besluit. Brussel, 3 december 2020. Voor de Brusselse Hoofdstedelijke Regering: De Minister-President van de Brusselse Hoofdstedelijke Regering, bevoegd voor Territoriale ontwikkeling en stadsvernieuwing, Toerisme, de Promotie van het imago van Brussel en Biculturele zaken van gewestelijk belang, R. VERVOORT De Minister van de Brusselse Hoofdstedelijke Regering, bevoegd voor Mobiliteit, Openbare werken en Verkeersveiligheid, E. VAN DEN BRANDT De Minister van de Brusselse Hoofdstedelijke Regering, bevoegd voor Klimaattransitie, Leefmilieu, Energie en Participatieve democratie, A. MARON De Minister van de Brusselse Hoofdstedelijke Regering, bevoegd voor Financiën, Begroting, Openbaar ambt, de Promotie van meertaligheid, en van het imago van Brussel, S. GATZ De Minister van de Brusselse Hoofdstedelijke Regering, bevoegd voor Werk en beroepsopleiding, Digitalisering en Plaatselijke besturen, B. CLERFAYT