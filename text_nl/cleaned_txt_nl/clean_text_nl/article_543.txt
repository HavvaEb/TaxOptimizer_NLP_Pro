Besluit van de Waalse Regering betreffende de toekenning van een bijkomende tegemoetkoming ten gunste van de inrichtingen die per beslissing zijn getroffen in het kader van de crisis in verband met het coronavirus COVID-19 De Waalse Regering, Gelet op het decreet van 11 maart 2004 betreffende de gewestelijke incentives ten gunste van kleine en middelgrote ondernemingen, inzonderheid op de artikelen 10 en 19; Gelet op het verslag van 2 april 2021 opgesteld overeenkomstig artikel 3, 2°,  van het decreet van 11 april 2014 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen; Gelet op het advies van de Inspecteur van Financiën, gegeven op 2 april 2021; Gelet op de instemming van de Minister van Begroting, gegeven op 8 april 2021; Gelet op het advies nr. 69.223/2 van de Raad van State, gegeven op 15 april 2021, overeenkomstig artikel 84, § 1, 3°,  van de wetten op de Raad van State, gecoördineerd op 12 januari 1973; Gelet op de dringende noodzakelijkheid; Gelet op het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken, gewijzigd op 26 maart 2021; Gelet op het Overlegcomité van 24 maart 2021; Overwegende dat inrichtingen in de beroepen die een te nauw contact tussen personen inhouden, opnieuw gesloten zijn; Overwegende dat de inrichtingen of onderdelen van de inrichtingen die behoren tot de culturele, feestelijke, sportieve, recreatieve en evenementensector, opnieuw gesloten zijn voor het publiek; Overwegende dat dat deze maatregel, naar aanleiding van een nieuwe sluiting voor deze sectoren, bedoeld is om de economische gevolgen van deze nieuwe maatregel voor de zelfstandigen en de ondernemingen die dit soort activiteiten verrichten, te beperken; Overwegende dat de betrokken ondernemingen het risico lopen hun omzet te zien dalen of zelfs verdwijnen, en dat hierdoor het inkomen van de ondernemers en van hun werknemers in het gedrang komt; Overwegende voorts dat deze steun onder meer tot doel heeft een golf van faillissementen te voorkomen onder de ondernemingen die prangende liquiditeitsproblemen ondervinden ten gevolge van de voortdurende pandemie; Overwegende dat wanbetalingen ten gevolge van liquiditeitsproblemen een domino-effect in de economie zouden kunnen veroorzaken, hetgeen ten alle koste voorkomen moet worden; Overwegende dat deze problemen en effecten op zeer korte termijn voelbaar zullen zijn en dat het dus niet verantwoord is om enige vertraging op te lopen in het uitvoeren van de steunmaatregel; Dat het van fundamenteel belang is deze sectoren financieel te kunnen steunen; Op de voordracht van de Minister van Economie; Na beraadslaging, Besluit : Artikel 1. Voor de toepassing van dit besluit wordt verstaan onder: 1°  het decreet: het decreet van 11 maart 2004 betreffende de gewestelijke incentives ten gunste van kleine en middelgrote ondernemingen; 2°  de Minister: de Minister bevoegd voor Economie; 3°  de onderneming: de zeer kleine, kleine of middelgrote onderneming bedoeld in artikel 3, §§ 3 en 5, van het decreet, evenals de natuurlijke persoon die een activiteit in hoofd- of bijberoep uitoefent en die, rekening houdend met zijn beroepsinkomsten, sociale bijdragen dient te betalen; 4°  de NACE-BEL-code: de activiteitennomenclatuur uitgewerkt door het Nationaal Instituut voor de Statistiek (NACE-BEL 2008) in ééngemaakt Europees verband, opgelegd bij Verordening (EEG) nr. 3037/90 van 9 oktober 1990 van de Raad betreffende de statistieke nomenclatuur van de economische activiteiten in de Europese Gemeenschap, gewijzigd bij Verordening (EEG) nr. 761/93 van de Commissie van 24 maart 1993, bij Verordening (EG) nr. 29/2002 van 19 december 2001, bij Verordening (EG) nr. 1882/2003 van het Europese Parlement en van de Raad van 29 september 2003 en bij Verordening (EG) nr. 1893/2006 van het Europese Parlement en van de Raad van 20 december 2006; 5°  de Administratie: de Waalse Overheidsdienst Economie, Tewerkstelling en Onderzoek; 6°  het webplatform: de webtoepassing bedoeld in artikel 1, § 1, eerste lid, 6°,  van het decreet van 21 december 2016 houdende de toekenning van steun via een in het Waalse Gewest geïntegreerd steunportfolio aan projectontwikkelaars en kleine en middelgrote ondernemingen, ter vergoeding van de diensten ter bevordering van het ondernemerschap of de groei, en strekkende de oprichting van een databank van authentieke bronnen die verbonden is met die geïntegreerde portefeuille, die toegankelijk is op https://indemnitecovid.wallonie.be; 7°  het personeelsbestand: het gemiddeld aantal werknemers, in 2019 tewerkgesteld via een arbeidsovereenkomst in de gezamenlijke bedrijfszetels van de onderneming die overeenstemmen met de arbeidseenheden (JAE), berekend op grond van de multifunctionele aangiften bij de Kruispuntbank van de Sociale Zekerheid voor de vier kwartalen van 2019. Art. 2. De gezondheidscrisis gebonden aan het coronavirus COVID-19 wordt door de Regering erkend als een buitengewone gebeurtenis in de zin van artikel 10 van het decreet. Art. 3. De bijkomende tegemoetkoming wordt toegekend overeenkomstig Verordening (EU) nr. 1407/2013 van de Commissie van 18 december 2013 betreffende de toepassing van de artikelen 107 en 108 van het Verdrag betreffende de werking van de Europese Unie op de-minimissteun, hierna Verordening 1407/2013 genoemd. Art. 4. De Minister kent volgens de door hem bepaalde nadere regels een bijkomende tegemoetkoming toe aan de onderneming die in het Waals Gewest voor 27 maart 2021 eigenaar was van een vestigingseenheid als bedoeld in artikel I.2, 16°,  van Boek I van het Wetboek van economisch recht en waarvan de activiteit valt onder één van de NACE BEL-codes vermeld in één van de sectoren of deelsectoren bedoeld in volgende subklassen: 1°  47.990 van de NACE-BEL-code; 2°  59.140 van de NACE-BEL-code; 3°  82.300 van de NACE-BEL-code; 4°  85.510 van de NACE-BEL-code; 5°  85.520 van de NACE-BEL-code; 6°  90.021 van de NACE-BEL-code; 7°  90.041 van de NACE-BEL-code; 8°  90.042 van de NACE-BEL-code; 9°  91.030 van de NACE-BEL-code; 10°  91.041 van de NACE-BEL-code; 11°  92.000 van de NACE-BEL-code; 12°  93.110 van de NACE-BEL-code; 13°  93.121 tot en met 93.129 van de NACE-BEL-code; 14°  93.130 van de NACE-BEL-code; 15°  93.199 van de NACE-BEL-code; 16°  93.211 van de NACE-BEL-code; 17°  93.212 van de NACE-BEL-code; 18°  93.291 van de NACE-BEL-code; 19°  93.292 van de NACE-BEL-code; 20°  93.299 van de NACE-BEL-code. De bijkomende tegemoetkoming bedoeld in het eerste lid, bedraagt: 1°  4.000 euro als het personeelsbestand 0 bedraagt; 2°  6.500 euro als het personeelsbestand hoger is dan 0 en lager is dan 5; 3°  9.500 euro als het personeelsbestand gelijk is aan of hoger is dan 5 en lager dan 10; 4°  12.000 euro als het personeelsbestand gelijk is aan of hoger is dan 10. In afwijking van artikel 1, 7°,  wordt het personeelsbestand, als de onderneming in 2020 opgericht is, berekend over het gemiddeld aantal werknemers in 2020. De Minister kan sectoren of deelsectoren als bedoeld onder lid 1 toevoegen in zoverre zij ten minste tot 27 maart 2021 een sluiting kregen op grond van een een federale of gewestelijke maatregel genomen ter bestrijding van de COVID-19-epidemie. Art. 5. De Minister kent volgens de door hem bepaalde nadere regels een bijkomende tegemoetkoming toe aan de onderneming die in het Waals Gewest voor 27 maart 2021 eigenaar was van een vestigingseenheid als bedoeld in artikel I.2, 16°,  van Boek I van het Wetboek van economisch recht en waarvan de activiteit valt onder één van de NACE BEL-codes vermeld in één van de sectoren of deelsectoren bedoeld in volgende subklassen: 1°  45.113 van de NACE-BEL-code; 2°  45.193 tot en met 194 van de NACE-BEL-code; 3°  45.206 van de NACE-BEL-code; 4°  45.320 van de NACE-BEL-code; 5°  45.402 van de NACE-BEL-code; 6°  47 van de NACE-BEL-code met uitzondering van de NACE-BEL-codes 7.111 à 47.115, 47.20, 47.300, 47.511, 47.513, 47.521 à 47.526, 47.529, 47.610;47.620, 47.730 à 47.760, 47.781, 47.784, 47.810, 47.910, 47.990; 7°  96.021 van de NACE-BEL-code; 8°  96.022 van de NACE-BEL-code; 9°  96.040 van de NACE-BEL-code; 10°  96.092 van de NACE-BEL-code. De bijkomende tegemoetkoming bedoeld in het eerste lid, bedraagt: 1°  3.250 euro als het personeelsbestand 0 bedraagt; 2°  5.500 euro als het personeelsbestand hoger is dan 0 en lager is dan 5; 3°  7.500 euro als het personeelsbestand gelijk is aan of hoger is dan 5 en lager dan 10; 4°  9.750 euro als het personeelsbestand gelijk is aan of hoger is dan 10. In afwijking van artikel 1, 7°,  wordt het personeelsbestand, als de onderneming in 2020 opgericht is, berekend over het gemiddeld aantal werknemers in 2020. De Minister kan sectoren of deelsectoren als bedoeld onder lid 1 toevoegen in zoverre zij ten minste tot 27 maart 2021 een sluiting kregen op grond van een federale of gewestelijke matregel genomen ter bestrijding van de Covid-19 epidemie. Art. 6. De in de artikelen 4 en 5 bedoelde bijkomende tegemoetkoming kan slechts eenmaal per onderneming ingeschreven in de Kruispuntbank van Ondernemingen worden toegekend, overeenkomstig boek III, Titel 2, hoofdstuk 1, van het Wetboek van Economisch recht. De onderneming die om de in de artikelen 4 en 5 bedoelde bijkomende tegemoetkoming verzoekt, verbindt zich er op erewoord toe in het jaar 2021 geen dividend uit te keren. Art. 7. Binnen de door de Minister vastgestelde termijnen dient de onderneming via een formulier op het webplatform haar aanvraag om bijkomende tegemoetkoming in bij de Administratie. Bij het indienen van het dossier op het webplatform moet de onderneming ten minste de volgende informatie verstrekken : 1°  haar nummer van de Kruispuntbank van Ondernemingen; 2°  de NACE-BEL-code voor de activiteit waarvoor de onderneming de bijkomende tegemoetkoming aanvraagt; 3°  een verklaring op erewoord die op het webplatform ingevuld moet worden; 4°  het rekeningnummer van de onderneming. De onderneming verklaart met name via de in het tweede lid, 3°,  bedoelde verklaring op erewoord dat zij de plafonds zoals bepaald in Verordening 1407/2013, namelijk 200.000 euro over de laatste drie belastingjaren, niet overschrijdt, dat zij valt onder een activiteit vermeld in één van de NACE-BEL codes bedoeld in artikel 4, lid 1, en in artikel 5, lid 1 en dat zij gedurende het jaar 2021 geen betaling van dividend verricht. Het bedrag van de bijkomende tegemoetkoming wordt door de Administratie overeenkomstig de artikelen 4 en 5 berekend op grond van de gegevens die haar zijn medegedeeld via de authentieke bronnen. De Administratie kan eveneens gebruik maken van de databanken die authentieke bronnen vormen om alle gegevens te verkrijgen die nodig zijn voor het onderzoek van het dossier. Art. 8. De beslissing over de ontvankelijkheid, de betaling, de controle en invordering van de bijkomende tegemoetkomingen wordt genomen door elk personeelslid van niveau A zoals omschreven in het besluit van de Waalse Regering van 18 december 2003 houdende de Waalse Ambtenarencode, dat door de directeur-generaal van de Administratie aangewezen wordt. Art. 9. Het in artikel 8 bedoelde personeelslid van niveau A analyseert de aanvraag om bijkomende tegemoetkoming en, indien de aanvraag niet ontvankelijk is, schorst hij de aanvraag en brengt hij de onderneming op de hoogte, die haar aanvraag kan aanvullen en indienen voor een nieuw onderzoek naar de ontvankelijkheid. Als het dossier niet wordt aangevuld en onderworpen aan een nieuw ontvankelijkheidsonderzoek binnen een termijn van één maand te rekenen van de datum van opschorting, dan wordt de aanvraag voor een bijkomende tegemoetkoming definitief vernietigd. Indien de aanvraag aan de gestelde voorwaarden voldoet, wordt de onderneming er elektronisch van in kennis gesteld dat de bijkomende tegemoetkoming wordt toegekend. Art. 10. Dit besluit treedt in werking de dag waarop het in het Belgisch Staatsblad bekendgemaakt wordt. Art. 11. De Minister van Economie is belast met de uitvoering van dit besluit. Namen, 22 april 2021. Voor de Regering: De Minister-President, E. DI RUPO De Minister van Economie, Buitenlandse Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra, W. BORSUS