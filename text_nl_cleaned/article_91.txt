Besluit van de Regering van de Franse Gemeenschap tot wijziging van het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie De Regering van de Franse Gemeenschap, Gelet op de bijzondere wet van 8 augustus 1980 tot hervorming der instellingen, artikel 87, § 3, vervangen bij de bijzondere wet van 8 augustus 1988 en gewijzigd door de bijzondere wet van 6 januari 2014; Gelet op het besluit van de Regering van de Franse Gemeenschap van 22 juli 1996 houdende het statuut van de ambtenaren van de Diensten van de Regering van de Franse Gemeenschap; Gelet op het besluit van de Regering van de Franse Gemeenschap van 2 juni 2004 betreffende de verloven en afwezigheden van de personeelsleden van de Diensten van de Regering van de Franse Gemeenschap, de Hoge Raad voor de Audiovisuele Sector en de instellingen van openbaar nut die onder het Comité van Sector XVII re ssorteren; Gelet op het besluit van de Regering van de Franse Gemeenschap van 15 november 2017 betreffende het telewerk; Gelet op het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie, gewijzigd bij de besluiten van de Regering van de Franse Gemeenschap van 2 juli 2020, 3 september 2020, 29 oktober 2020, 7 januari 2021 en 11 februari 2021; Gelet op het advies van de Inspecteur van Financiën, gegeven op 16 juni 2021; Gelet op de akkoordbevinding van de Minister van Begroting van 24 juni 2021; Overwegende dat de Regering van de Franse Gemeenschap op 7 mei 2020 een ontwerp van besluit heeft aangenomen betreffende diverse bepalingen inzake ambtenarenzaken in het kader van de COVID-19-pandemie, met als doel de reglementaire afwijkingen vast te leggen die nodig zijn voor de organisatie van de arbeidsvoorwaarden van het personeel van de diensten van de Regering en van de instellingen van openbaar nut van de Franse Gemeenschap; Overwegende dat de maatregelen bedoeld in dit besluit tot 30 april 2021 verlengd werden door een besluit van de Regering van de Franse Gemeenschap van 11 februari 2021; Overwegende dat de gezondheidssituatie in het Koninkrijk zeer zorgwekkend blijft, dat telewerken de regel blijft wat betreft de organisatie van het werk, telkens als dit mogelijk is, is het niet te verwachten dat deze regel op korte termijn ter discussie zal worden gesteld; Overwegende dat het noodzakelijk lijkt om de nadere regels voor de organisatie van het werk bedoeld in het besluit van de Regering van de Franse Gemeenschap van 7 mei 2020 te verlengen; Op de voordracht van de Minister van Ambtenarenzaken; Na beraadslaging, Besluit : Artikel 1. In artikel 7, eerste lid, van het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie, vervangen bij de besluiten van de Regering van de Franse Gemeenschap van 2 juli 2020, 3 september 2020, 29 oktober 2020 en 10 december 2020, 7 januari 2021 en 11 februari 2021, worden de woorden "30 juni 2021" vervangen door de woorden "1 september 2021". Art. 2. Artikel 3 van hetzelfde besluit wordt vervangen als volgt : "Art. 3. Het personeelslid dat telewerk verricht overeenkomstig artikel 2 van dit besluit of met toepassing van het besluit van de Regering van de Franse Gemeenschap van 15 november 2017 betreffende het telewerk kan, op eigen verzoek, een vaste maandelijkse vergoeding van 35 euro per kalendermaand ontvangen ter dekking van de kosten van internetaansluiting, printerscanner, inktpatronen en documenthouder.". Art. 3. Dit besluit treedt in werking op 1 juli 2021. Art. 4. De Minister van Ambtenarenzake is belast met de uitvoering van dit besluit. Brussel, 24 juni 2021. Voor de Regering : De Minister-President, P.-Y. JEHOLET De Minister van Begroting, Ambtenarenzaken, Gelijke kansen en het toezicht op "Wallonie Bruxelles Enseignement", F. DAERDEN