Besluit van de Brusselse Hoofdstedelijke Regering tot aanwijzing van de leden van de selectiecommissie voor de toewijzing van een mandaat van directeur/directrice-diensthoofd A4 Back Office van de Gewestelijke Overheidsdienst Brussel Fiscaliteit DE BRUSSELSE HOOFDSTEDELIJKE REGERING, Gelet op de bijzondere wet van 12 januari 1989 met betrekking tot de Brusselse Instellingen, inzonderheid op artikel 40; Gelet op het besluit van de Brusselse Hoofdstedelijke Regering van 21 maart 2018 houdende het administratief statuut en de bezoldigingsregeling van de ambtenaren van de gewestelijke overheidsdiensten van Brussel, inzonderheid op artikel 446; Overwegende dat het met het oog op de toewijzing van een mandaatbetrekking van directeur/directrice-diensthoofd A4 Back office van de gewestelijke overheidsdienst Brussel Fiscaliteit nodig is de leden van een selectiecommissie aan te stellen; Gelet op het akkoord van de Minister van Begroting; Gelet op het feit dat mijnheer Alexandre DE MUNCK (FR) ervaring heeft als juridisch adviseur, in het bijzonder inzake fiscaal recht en dat hij ook als expert deelnam aan de Task Force "Brussel-Fiscaliteit", als onderdeel van het werk naar de vereenvoudiging van het Brusselse belastingstelsel na de regionalisering van de belastingen; Gelet op het feit dat mevrouw Isabelle MONTAIGNE (FR) beschikt over ervaring in management en financiën, met name als directrice administratie en financiën bij de CESI-groep. Gelet op het feit dat mevrouw Carole DEMBOUR (FR) beschikt over een expertise inzake economie en fiscaliteit in zowel de private als de publieke sector, met name als advisor economic affairs bij Fevia. Gelet op het feit dat mevrouw Stéphanie LECLERE (FR) beschikt over ervaring in HR-management en rekrutering van managers, met name als managing director van Leclère & Consultants sinds 2007. Gelet op het feit dat de heer Bernard STENIER (FR) beschikt over ervaring in HR-management en communicatie, met name als consultant en business coach in zijn onderneming Sunseed. Op voordracht van de Minister, Na beraadslaging, Besluit : Artikel 1. Worden aangewezen als leden van de selectiecommissie voor de toewijzing van een betrekking van directeur/directrice-diensthoofd A4 Back Office van de Gewestelijke Overheidsdienst Brussel Fiscaliteit: 1. Mijnheer Alexandre DE MUNCK (FR) 2. Mevrouw Isabelle MONTAIGNE (FR) 3. Mevrouw Carole DEMBOUR (FR) 4. Mevrouw Stéphanie LECLERE (FR) 5. Mijnheer Bernard STENIER (FR) Dat de heer Bernard Stenier aangesteld wordt als voorzitter van de selectiecommissie voor de toewijzing van de betrekking van adjunct directeur/directrice-diensthoofd A4 Back Office van de Gewestelijke Overheidsdienst Brussel Fiscaliteit. Art. 2. Geen enkel lid mag zetelen indien hij zich in een situatie bevindt die zijn onpartijdigheid in het gedrang kan brengen. Art. 3. De Minister bevoegd voor het Openbaar Ambt wordt belast met de uitvoering van dit besluit. Art. 4. Dit besluit treedt in werking de dag waarop het in het Belgisch Staatsblad wordt bekendgemaakt. Brussel, 25 maart 2021. Voor de Brusselse Hoofdstedelijke Regering : R. VERVOORT, Minister-President van de Brusselse Hoofdstedelijke Regering, bevoegd voor de Territoriale Ontwikkeling en Stadsvernieuwing, Toerisme, de Promotie van het Imago van Brussel en Biculturele Zaken van Gewestelijk Belang S. GATZ, Minister bevoegd voor Financiën, Begroting, Openbaar Ambt, de Promotie van Meertaligheid en van het Imago van Brussel