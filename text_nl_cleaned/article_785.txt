Besluit van de Regering van de Franse Gemeenschap van bijzondere machten nr. 15 betreffende de ondersteuning aan de erkende diensten voor hulpverlening aan de jeugd in het kader van de gezondheidscrisis COVID-19 De Regering van de Franse Gemeenschap, Gelet op het decreet van 17 maart 2020 tot toekenning van bijzondere machten aan de Regering in het kader van de gezondheidscrisis in verband met het Covid-19, artikel, § 1, d); Gelet op het advies van de Inspecteur van Financiën, gegeven op 10 april 2020; Gelet op de akkoordbevinding van de Minister van Begroting, gegeven op 7 april 2020; Gelet op de « gendertest » van 5 april 2020 uitgevoerd met toepassing van artikel 4, tweede lid, 1°,  van het decreet van 7 januari 2016 houdende integratie van de genderdimensie in het geheel van de beleidslijnen van de Franse Gemeenschap; Gelet op het advies nr. 4 van de Gemeenschapsraad voor preventie, hulpverlening aan de jeugd en jeugdbescherming, gegeven op 17 april 2020; Gelet op het advies nr. 67.271/2 van de Raad van State, gegeven op 23 april 2020, met toepassing van artikel 84, § 1, eerste lid, 3°,  van de wetten op de Raad van State, gecoördineerd op 12 januari 1973; Overwegende het decreet van 20 december 2011 houdende regeling van de begroting en de boekhouding van de Diensten van de Regering van de Franse Gemeenschap, de artikelen 57 tot en met 62; Overwegende het decreet van 18 december 2019 houdende de uitgavenbegroting van de Franse Gemeenschap voor het begrotingsjaar 2020; Overwegende het besluit van bijzondere machten nr. 2 van de Regering van de Franse Gemeenschap van 7 april 2020 tot oprichting van een nood- en steunfonds, de artikelen 2, 3 en 6; Overwegende het decreet van 18 januari 2018 houdende het wetboek van preventie, hulpverlening aan de jeugd en jeugdbescherming, de artikelen 139 en 149; Overwegende het besluit van de Regering van de Franse Gemeenschap van 5 december 2018 betreffende de algemene voorwaarden voor de erkenning en de subsidiëring van de diensten bedoeld in artikel 139 van het decreet van 18 januari 2018 houdende het wetboek van preventie, hulpverlening aan de jeugd en jeugdbescherming; Overwegende het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning en subsidiëring van de algemene residentiële diensten; Overwegende het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning en de subsidiëring van gespecialiseerde residentiële diensten; Overwegende het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning van en de toekenning van toelagen aan de dringende residentiële diensten; Overwegende het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning en de subsidiëring van residentiële diensten voor observatie en oriëntatie; Overwegende het besluit van de Regering van de Franse Gemeenschap van 12 juni 2019 betreffende de bijzondere voorwaarden voor de goedkeuring en toekenning van subsidies voor diensten die de uitvoering van een bijzonder opvoedingsproject tot doel hebben; Overwegende dat het decreet van 17 maart 2020 tot toekenning van bijzondere machten aan de Regering in het kader van de gezondheidscrisis in verband met het Covid-19 de Regering de bevoegdheid verleent om alle nodige maatregelen te treffen om rekening te houden met de gevolgen van de inperkingsmaatregelen voor de activiteiten van de operatoren en organisatoren van evenementen waarvan de Gemeenschap deelneemt aan de financiering ervan; Overwegende de pandemie in verband met de verspreiding van het Covid-19-coronavirus en de daaruit voortvloeiende grootschalige gezondheidscrisis, met name in België; Overwegende de afwezigheid van een deel van het personeel wegens ziekte in de erkende diensten voor hulpverlening aan de jeugd die jongeren opvangen, terwijl deze diensten 7 dagen per week en 24 uur per dag moeten werken om de opvang van minderjarigen in moeilijkheden of in gevaar te garanderen; Overwegende dat de omkaderingsnormen voor de residentiële diensten niet bedoeld zijn om schoolperiodes te dekken; Overwegende dat het noodzakelijk is dat deze erkende diensten snel personeel kunnen aanwerven om het hoofd te kunnen bieden aan de afwezigheid van personeel dat momenteel onder een arbeidsovereenkomst valt tijdens de Covid-19-crisis en de periode van geleidelijke opheffing van de inperkingsmaatregelen; Overwegende dat het derhalve dienstig is deze erkende diensten een aanvullende en uitzonderlijke subsidie toe te kennen om hen in staat te stellen dergelijk extra personeel aan te werven; Overwegende dat de erkende diensten waarop deze uitzonderlijke steunmaatregel van toepassing is, zijn: - de gespecialiseerde residentiële diensten; - de algemene residentiële diensten; - de dringende residentiële diensten; - de residentiële diensten voor observatie en oriëntatie; - de diensten die de uitvoering van een bijzonder opvoedingsproject tot doel hebben; Op de voordracht van de Minister van Hulpverlening aan de jeugd; Na beraadslaging, Besluit : Artikel 1. Dit besluit heeft tot doel de toekenningsvoorwaarden van de uitzonderlijke subsidies vast te stellen die worden toegekend aan de erkende diensten voor hulpverlening aan de jeugd die extra personeel moeten aanwerven om de opvang en huisvesting van minderjarigen in moeilijkheden of in gevaar te garanderen tijdens en na de COVID-19-crisis. Art. 2. Le Regering belast de Minister van Hulpverlening aan de jeugd ermee een uitzonderlijke subsidie aan de erkende diensten voor hulpverlening aan de jeugd toe te kennen voor zover de voorwaarden bedoeld in de artikelen 3 en 4 worden nageleefd. Art. 3. De uitzonderlijke subsidie bedoeld in artikel 2 wordt toegekend voor zover de gemaakte uitgaven aan de volgende cumulatieve voorwaarden voldoen: 1°  het personeel wordt aangeworven ter vervanging van het personeel dat afwezig is als gevolg van de COVID-19-crisis; 2°  het aangeworven personeel moet voldoen aan de kwalificatie-eisen die zijn vastgelegd in de volgende besluiten van de Regering, afhankelijk van het type erkende dienst of in het erkenningsbesluit van de dienst als het gaat om een bijzonder opvoedingsproject dat betrekking heeft op een residentiële opvang: a) het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning en subsidiëring van de algemene residentiële diensten; b) het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning en de subsidiëring van gespecialiseerde residentiële diensten; c) het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning van en de toekenning van toelagen aan de dringende residentiële diensten; d) het besluit van de Regering van de Franse Gemeenschap van 5 december 2018 betreffende de bijzondere voorwaarden voor de erkenning en de subsidiëring van residentiële diensten voor observatie en oriëntatie. Dit personeel verstrekt het uittreksel uit het strafregister bedoeld in artikel 596, tweede lid, van het Wetboek van Strafvordering; 3°  het personeel moet worden aangeworven op basis van de personeelsnormen die zijn vastgelegd in de besluiten bedoeld in 2°,  littera a) tot en met d), of in het erkenningsbesluit van de dienst als het gaat om een bijzonder opvoedingsproject dat betrekking heeft op een residentiële opvang; 4°  tussen 13 maart en 4 mei 2020 moet aan één van de volgende criteria worden voldaan: a) een verzuimpercentage van het opvoedend personeel van 15% of meer ten opzichte van personeelsformatie; b) een verzuimpercentage van het technisch personeel van 50% of meer ten opzichte van personeelsformatie; c) een percentage van jongeren intramuros van 90% of meer ten opzichte van de opvangcapaciteit bedoeld in de erkenning. Art. 4. De praktische nadere regels voor de toekenning van de subsidie worden vastgesteld in elk subsidiebesluit. Art. 5. De Minister bevoegd voor de hulpverlening aan de jeugd wordt belast met de uitvoering van dit besluit. Art. 6. Dit besluit heeft uitwerking de dag waarop het wordt ondertekend. Brussel, 20 mei 2020. De Minister-President, P.-Y. JEHOLET De Minister van Begroting, Ambtenarenzaken, Gelijke Kansen en het toezicht op "Wallonie-Bruxelles Enseignement", Fr. DAERDEN De Minister van Hoger Onderwijs, Onderwijs voor Sociale Promotie, Universitaire Ziekenhuizen, Hulpverlening aan de Jeugd, Justitiehuizen, Jeugd, Sport en de Promotie van Brussel, V. GLATIGNY