Dienst Reglementering. - Akkoord in onderling overleg tussen de bevoegde autoriteiten van Duitsland en België ter verlenging van het akkoord in onderling overleg van 6 mei 2020 m.b.t. de situatie van de grensarbeiders die van thuis uit werken in de context van de COVID-19-pandemie, zoals verlengd door de akkoorden in onderling overleg van 20 mei 2020, 22 juni 2020, 24 augustus 2020, 11 december 2020, 17 maart 2021, 16 juni 2021, 23 september 2021 en 17 december 2021 1. Inleiding Op 6 mei 2020 sloten Duitsland en België een akkoord in onderling overleg overeenkomstig artikel 25, paragraaf 3 van de op 11 april 1967 ondertekende Overeenkomst tussen de Bondsrepubliek Duitsland en het Koninkrijk België tot voorkoming van dubbele belasting en tot regeling van sommige andere aangelegenheden inzake belastingen van inkomen en van vermogen, met inbegrip van de ondernemingsbelasting en de grondbelastingen, zoals gewijzigd door het Protocol, ondertekend op 5 november 2002, (het "Akkoord"). 2. Verlenging Het Akkoord bepaalt dat het verlengd kan worden vanaf 31 mei 2020 tot het einde van de volgende kalendermaand door een schriftelijke overeenkomst tussen de twee bevoegde autoriteiten ten minste één week voor de aanvang van de betreffende volgende kalendermaand. Op 20 mei 2020 hebben de bevoegde autoriteiten van Duitsland en België een eerste akkoord gesloten dat het Akkoord verlengt tot 30 juni 2020. Op 22 juni 2020 hebben de bevoegde autoriteiten van Duitsland en België een tweede akkoord gesloten dat het Akkoord verlengt tot 31 augustus 2020. Op 24 augustus 2020 hebben de bevoegde autoriteiten van Duitsland en België een derde akkoord gesloten dat het Akkoord verlengt tot 31 december 2020. Op 11 december 2020 hebben de bevoegde autoriteiten van Duitsland en België een vierde akkoord gesloten dat het Akkoord verlengt tot 31 maart 2021. Op 17 maart 2020 hebben de bevoegde autoriteiten van Duitsland en België een vijfde akkoord gesloten dat het Akkoord verlengt tot 30 juni 2021. Op 16 juni 2021 hebben de bevoegde autoriteiten van Duitsland en België een zesde akkoord gesloten dat het Akkoord verlengt tot 30 september 2021. Op 23 september 2021 hebben de bevoegde autoriteiten van Duitsland en België een zevende akkoord gesloten dat het Akkoord verlengt tot 31 december 2021. Op 17 december 2021 hebben de bevoegde autoriteiten van Duitsland en België een achtste akkoord gesloten dat het Akkoord verlengt tot 31 maart 2022. In deze context komen de bevoegde autoriteiten van Duitsland en België overeen de toepassing van het Akkoord een negende keer te verlengen tot 30 juni 2022. Aangezien de maatregelen die werden getroffen in reactie op de COVID-19-pandemie in beide Staten grotendeels werden ingetrokken, zal dit de laatste verlenging van het Akkoord zijn. De toepassing van het Akkoord is dus beperkt tot de periode van 11 maart 2020 tot en met 30 juni 2022. 3. Publicatie Dit akkoord in onderling overleg zal worden gepubliceerd in het Duitse "Bundessteuerblatt" en in het Belgisch Staatsblad. Overeengekomen door de ondergetekende bevoegde autoriteiten op 22 maart 2022. Voor de bevoegde autoriteit van België : P. DE VOS, Adviseur-generaal Federale Overheidsdienst Financiën, België Voor de bevoegde autoriteit van Duitsland : S. BRUNS, Afdelingshoofd Federaal Ministerie van Financiën, Duitsland