Besluit van de Waalse Regering houdende afwijking, voor het jaar 2020, van het besluit van de Waalse Regering van 2 april 1998 tot organisatie van het jachtexamen in het Waalse Gewest om rekening te houden met de opgelegde maatregelen inzake lockdown en bescherming tegen COVID-19 De Waalse Regering, Gelet op de beschikking M(2007)3 van het Comité van Ministers van de Economische Unie der Beneluxlanden van 8 maart 2007 tot opheffing en vervanging van de beschikkingen M (83) 3 van 25 april 1983 en M (99) 10 van 25 oktober 1999 strekkende tot onderlinge erkenning van de jachtexamens; Gelet op de wet van 28 februari 1882 op de jacht, inzonderheid op artikel 14, § 2, derde lid, zoals gewijzigd bij het decreet van 14 juli 1994; Gelet op het besluit van de Waalse Regering van 2 april 1998 tot organisatie van het jachtexamen in het Waalse Gewest, gewijzigd bij de besluiten van de Waalse Regering van 23 december 1998, 11 maart 2004, 10 maart 2005 en 9 november 2017; Gelet op het rapport van 4 juni 2019 opgesteld overeenkomstig artikel 3, 2°, van het decreet van 11 april 2014 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen; Gelet op het advies van de beleidsgroep "Landelijke Aangelegenheden", afdeling "Jacht", gegeven op 9 juni 2020; Gelet op de wetten op de Raad van State, gecoördineerd op 12 januari 1973, inzonderheid op artikel 3, § 1, gewijzigd bij de wet van 9 augustus 1980; Overwegende dat de versterkte fase 2 in werking is getreden en de Nationale Veiligheidsraad, bijeengekomen op 12 maart 2020, aanbevelingen heeft gedaan; Overwegende dat de tweede zitting van de theoretische proef van het jachtexamen 2020, aanvankelijk voorzien op 14 maart 2020, in allerlaatste instantie afgelast diende te worden rekening houdend met het feit dat een groot aantal personen op éénzelfde plaats bijeen zouden zijn gekomen; overwegende dat de organisatie van dat evenement een aanzienlijk risico voor de deelnemers inhield inzake COVID-19-besmetting; Overwegende dat de eerste zitting van de theoretische proef op 22 februari 2020 door is gegaan; overwegende dat de tweede zitting van de theoretische proef dus niet uiterlijk binnen de drie weken volgende op de eerste zitting is kunnen doorgaan zoals nochtans bepaald bij het besluit van de Waalse Regering van 2 april 1998 tot organisatie van het jachtexamen in het Waalse Gewest; Overwegende dat de praktische proeven van het jachtexamen die van 4 tot 29 mei 2020 in het militair kamp van Marche-en-Famenne door moesten gaan eveneens werden afgelast, met name wegens de beslissing van Landsverdediging om iedere organisatie de toegang tot de kampen te ontzeggen; Overwegende dat de verdaging van deze praktische proeven niet meer de mogelijkheid zal bieden om de proeven van het jachtexamen in hun geheel te organiseren tijdens het eerste kalenderhalfjaar zoals nochtans voorzien bij het besluit van de Waalse Regering van 2 april 1998 tot organisatie van het jachtexamen in het Waals Gewest; Overwegende dat de exitmaatregelen beslist door de Nationale Veiligheidsraad, met name tijdens diens vergadering van 3 juni 2020, nu de mogelijkheid bieden om het houden van de tweede theoretische zitting en de praktische proeven te overwegen met inachtneming van sociale afstandsregels en de toepassing van beschermingsmaatregelen tegen COVID-19; Overwegende dat de omkadering van de praktische proef door het personeel van het Departement Natuur en Bossen enkel in september 2020 behoorlijk gewaarborgd zal kunnen worden, gelet op de talrijke bosbeheerstaken waar laatstgenoemde in de herfst mee te maken krijgt; Gelet op de dringende noodzakelijkheid om de tweede theoretische proef te organiseren voor het praktisch examen en dit bij voorkeur buiten de zomerperiode; Op de voordracht van de Minister bevoegd voor de jacht; Na beraadslaging, Besluit : Artikel 1. In afwijking van artikel 4, lid 2, van het besluit van de Waalse Regering van 2 april 1998 tot organisatie van het jachtexamen in het Waalse Gewest kan het jachtexamen van het jaar 2020 in de loop van het tweede halfjaar worden georganiseerd. Art. 2. In afwijking van artikel 12, § 4, laatste lid, wordt de tweede zitting van het theoretisch jachtexamen van het jaar 2020 uiterlijk binnen de zes maanden volgend op de eerste zitting georganiseerd. Art. 3. Dit besluit treedt in werking de dag van ondertekening ervan en houdt op van kracht te zijn op 31 december 2020. Art. 4. De Minister bevoegd voor de Jacht is belast met de uitvoering van dit besluit. Namen, 25 juni 2020 Voor de Regering : De Minister-President, E. DI RUPO De Minister van Economie, Buitenlandse Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra, W. BORSUS