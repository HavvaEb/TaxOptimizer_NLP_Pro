Besluit van de Regering van de Franse Gemeenschap van bijzondere machten nr. 55 houdende afwijking van diverse bepalingen betreffende het aanvullend secundair beroepsonderwijs, afdeling verpleegkunde in het kader van de gezondheidscrisis COVID-19 De regering van de Franse Gemeenschap, Gelet op het decreet van 14 november 2020 tot toekenning aan de regering van bijzondere machten om het hoofd te bieden op de tweede golf van de gezondheidscrisis COVID-19, artikel 1, §  1, f); Gelet op het besluit van de regering van de Franse Gemeenschap van bijzondere machten nr. 35 van 18 juni 2020 houdende afwijking van diverse bepalingen betreffende het aanvullend secundair beroepsonderwijs, afdeling verpleegkunde in het kader van de gezondheidscrisis COVID-19 ; Gelet op het decreet van 11 mei 2017 betreffende de vierde graad van het aanvullend secundair beroepsonderwijs, afdeling verpleegkunde; Gelet op de dringende noodzakelijkheid die is ingegeven door de noodzaak de Franse Gemeenschap in staat te stellen zo spoedig mogelijk te reageren op de maatregelen die zijn genomen in het kader van de tweede golf van de verspreiding van COVID-19 : - door in deze uitzonderlijke omstandigheden de voortzetting van het schooljaar te organiseren voor alle leerlingen van het door de Federatie Wallonië-Brussel georganiseerde of gesubsidieerde onderwijs, ingeschreven in de vierde graad van het aanvullend secundair beroepsonderwijs (EPSC), afdeling verpleegkunde ; - door het leerplan van het 4e niveau van EPSC, afdeling verpleegkunde, aan te passen voor alle leerlingen die in 2020-2021 worden ingeschreven; - door al deze leerlingen en hun eventuele ouders zo spoedig mogelijk in kennis te stellen van de organisatorische regelingen voor de rest van het schooljaar; Gelet op advies nr. 68.738/2 van de Raad van State, uitgebracht op 28 januari 2021, in uitvoering van artikel 2, paragraaf 2, van het voornoemde decreet van 14 november en van artikel 84, § 1, eerste lid, 3°,  van de wetten op de Raad van State, gecoördineerd op 12 januari 1973, en van artikel 2, paragraaf 2, van het decreet van 14 november 2020 tot toekenning aan de Regering van bijzondere machten om het hoofd te bieden aan de tweede golf van de COVID-gezondheidscrisis; Overwegende het ministerieel besluit van 28 oktober 2020 betreffende noodmaatregelen ter beperking van de verspreiding van het coronavirus COVID-19, en inzonderheid artikel 20, dat bepaalt dat de ministers van Onderwijs de specifieke voorwaarden vaststellen voor de organisatie van de lessen en de scholen, op basis van het advies van deskundigen en rekening houdend met de gezondheidscontext en de mogelijke ontwikkelingen daarvan; Overwegende dat deze specifieke voorwaarden voor de organisatie van lessen en scholen inzonderheid betrekking hebben op het aantal dagen aanwezigheid op school en op extra-murosactiviteiten; Overwegende dat, gelet op de moeilijkheden die zich hebben voorgedaan bij de organisatie van opleidingen na de tweede golf van de verspreiding van COVID-19, het minimumaantal klinische lesuren moet worden verlaagd tot 2.300, d.w.z. het minimum dat wordt opgelegd door Richtlijn 2013/55/EU van het Europees Parlement en de Raad van de Europese Unie van 20 november 2013, en dat het verschil van 166 uur moet worden omgezet in theoretische opleiding die gewijd is aan seminars en bedenking over de beroepspraktijk; Overwegende dat moet worden afgeweken van de verdeling van de volumes per uur klinisch en theoretisch onderwijs per studiejaar en dat in plaats daarvan moet worden gestreefd naar het bereiken van die volumes aan het einde van de opleiding in haar geheel, voor studenten die zijn ingeschreven in het eerste jaar EPSC, afdeling verpleegkunde, in 2020-2021, gezien de moeilijkheidsgraad, in het licht van de huidige gezondheidscontext, deze verdeling per leerjaar te respecteren, en wel tot het behalen van het brevet van ziekenhuisverpleegkundige - oriëntatie geestelijke gezondheidszorg en psychiatrie, op voorwaarde dat de betrokken leerlingen ten minste het eerste leerjaar met succes hebben doorlopen tegen het einde van het schooljaar 2020-2021 ; Overwegende dat de verplichting om bij de administratie een verzoek om afwijking in te dienen voor de organisatie van stages tijdens de winter- en voorjaarsvakantie voor de eerste drie jaar en de zomervakantie voor de eerste twee jaar, voor leerlingen die in 2020-2021 zijn ingeschreven in het eerste jaar van de vierde graad van EPSC, moet worden opgeschort tot het einde van hun opleiding, op voorwaarde dat de betrokken leerlingen aan het einde van het schooljaar 2020-2021 ten minste geslaagd zijn voor het eerste jaar; Overwegende de moeilijkheden die zich hebben voorgedaan bij de organisatie van de stages na de tweede golf van de gezondheidscrisis COVID-19, dient het maximumaantal toegestane nachtdiensten tijdens het derde studiejaar tussen januari 2021 en augustus 2021 te worden verhoogd, teneinde de betrokken instellingen meer organisatorische flexibiliteit te bieden; Overwegende de gendertest van 13 januari 2021, opgesteld met toepassing van artikel 4, lid 2, 1°,  van het decreet van 7 januari 2016 betreffende de integratie van de genderdimensie in alle beleidslijnen van de Franse Gemeenschap ; Op de voordracht van de minister van Onderwijs; Na beraadslaging, Besluit : Artikel 1.  § 1. In afwijking van artikel 3, § 3, van het decreet van 11 mei 2017 betreffende de vierde graad van het aanvullend secundair beroepsonderwijs, afdeling verpleegkunde, omvat de klinische leerstage 2.760 lestijden (2.300 uur) voor leerlingen die in 2020-2021 zijn ingeschreven in het eerste, tweede, derde en derde leerjaar van het aanvullend secundair beroepsonderwijs, afdeling verpleegkunde, en dit tot zij het brevet van ziekenhuisverpleegkundige - oriëntatie geestelijke gezondheidszorg en psychiatrie behalen, op voorwaarde dat de betrokken leerlingen aan het eind van het schooljaar 2020-2021 ten minste geslaagd zijn voor het eerste leerjaar. § 2. in afwijking van artikel 3, § 5, van hetzelfde decreet omvat de theoretische opleiding 2.648 lestijden (2. 206 uur) voor leerlingen die zijn ingeschreven in het eerste, tweede, derde en derde leerjaar van het aanvullend secundair beroepsonderwijs, afdeling verpleegkunde, en dit tot zij het brevet van ziekenhuisverpleegkundige - oriëntatie geestelijke gezondheidszorg en psychiatrie behalen, op voorwaarde dat de betrokken leerlingen aan het eind van het schooljaar 2020-2021 ten minste geslaagd zijn voor het eerste leerjaar. De lestijden worden verdeeld als volgt : TOTAAL Verplegingswetenschappen 1.272 l 1.060 u Basiswetenschappen 552 l 460 u Sociale wetenschappen 168 l 140 u Naar keuze van de instelling 312 l 260 u Methodologie, persoonlijk werk op basis van onderzoek en reflexiviteit 144 l 120 u Seminars en bedenking over beroepspraktijken 200 l 166 u TOTAAL 2.648 l 2.206 u Art. 2. In afwijking van artikel 3, §§ 3 en 5, van hetzelfde decreet, is de verdeling per leerjaar van de lestijden van klinische en theoretische vorming niet van toepassing op de leerlingen bedoeld in artikel 1 van dit besluit, in 2020-2021, en dit tot het behalen van het brevet van ziekenhuisverpleegkundige - oriëntatie geestelijke gezondheid en psychiatrie, op voorwaarde dat de betrokken leerlingen op het einde van het schooljaar 2020-2021 ten minste geslaagd zijn voor het eerste leerjaar. De in artikel 1, § 1 van dit besluit bedoelde 2.760 opleidingslestijden (2.300 uur) klinisch onderwijs moeten worden voltooid aan het einde van de opleiding in haar geheel in de vakken bedoeld in artikel 21, tweede lid, en artikel 25, tweede lid, van hetzelfde decreet. De 2.648 lestijden (2.206 uur) theoretische vorming bedoeld in artikel 1, § 2 van dit besluit moeten voltooid zijn aan het einde van de opleiding in haar geheel. Art. 3. In afwijking van artikel 11, § 1, van hetzelfde decreet, kunnen de opleidingen, zonder afwijking te vragen aan de minister die leerplicht in zijn bevoegdheid heeft, georganiseerd worden tijdens de winter-, lente- en zomervakantie, voor leerlingen die ingeschreven zijn in het eerste leerjaar in 2020-2021, en dit tot het einde van hun opleiding, op voorwaarde dat de betrokken leerlingen ten minste geslaagd zijn voor het eerste leerjaar op het einde van het schooljaar 2020-2021. Art. 4. In afwijking van artikel 11, § 3, 2°,  van hetzelfde decreet moeten tijdens het derde studiejaar tegen 31 augustus 2021 tussen minimum vier en maximum vijftien nachtdiensten georganiseerd worden. Art. 5. In afwijking van de artikelen 18, 19, 20, 21, 22, 23, 24 en 25 van hetzelfde decreet is de verdeling van de lestijden van klinisch onderwijs niet van toepassing tot het einde van de studiecyclus van de leerlingen ingeschreven in het aanvullend secundair beroepsonderwijs, afdeling verpleegkunde, in 2020-2021, op voorwaarde dat zij ten minste geslaagd zijn voor het eerste leerjaar op het einde van het schooljaar 2020-2021. Aan het eind van zijn opleiding moet de leerling al deze lestijden van klinisch onderwijs hebben volbracht. Art. 6. De leden 2 en 3 van artikel 2 van het besluit van de regering van de Franse Gemeenschap van bijzondere machten nr. 35 van 18 juni 2020 houdende afwijking van diverse bepalingen met betrekking tot het aanvullend secundair beroepsonderwijs, afdeling verpleegkunde in het kader van de gezondheidscrisis van COVID-19 worden opgeheven. Artikel 8 van hetzelfde besluit wordt opgeheven. Art. 7. Dit besluit heeft uitwerking met ingang van het schooljaar 2020-2021, met uitzondering van artikel 4, dat uitwerking heeft met ingang van 1 januari 2021. Art. 8. De minister die het leerplichtonderwijs in zijn bevoegdheid heeft, is belast met de uitvoering van dit besluit. Brussel, 11 februari 2021. De minister-president, P.-Y. JEHOLET De minister van Onderwijs, C. DESIR