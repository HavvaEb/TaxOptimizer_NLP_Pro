Besluit van de Regering van de Franse Gemeenschap tot verlenging van de maatregelen tot aanpassing van de redenen voor de afwezigheid van kinderen en tot herziening van de financiële participatie van ouders in opvangmilieus in het kader van de Covid19-gezondheidscrisis De Regering van de Franse Gemeenschap, Gelet op het decreet van 21 februari 2019 tot versterking van de kwaliteit en de toegankelijkheid van de opvang van jonge kinderen in de Franse Gemeenschap, artikel 7, eerste lid, 2°  ; Gelet op het besluit van de Regering van de Franse Gemeenschap van 2 mei 2019 tot vaststelling van de vergunnings- en subsidieregeling voor crèches, kinderopvangmilieus en zelfstandige (mede)verzorgers van kinderen; Gelet op het advies van de Inspecteur van Financiën van 10 november 2020; Gelet op de akkoordbevinding van de minister van Begroting van 12 november 2020; Gelet op de "gendertest" van 10 november 2020, uitgevoerd overeenkomstig artikel 4, tweede lid, 1°,  van het decreet van 7 januari 2016 betreffende de integratie van de genderdimensie in alle beleidslijnen van de Franse Gemeenschap; Gelet op de wetten op de Raad van State, gecoördineerd op 12 januari 1973, artikel 3, § 1, eerste lid; Gelet op de dringende noodzakelijkheid voortvloeiend uit de noodzaak om, met het oog op de noodzakelijke aanscherping van de gezondheidsnormen en de inperkingsmaatregelen van de Minister van Binnenlandse Zaken, zo snel mogelijk duidelijkheid te scheppen over de toestand van ouders en opvangmilieus door bepaalde steunmaatregelen te verlengen, waarbij de Office de la Naissance et de l'Enfance deze kan financieren uit de kredieten voor het begrotingsjaar 2020 ; Op de voordracht van de Minister voor Kinderen; Na beraadslaging, Besluit : Artikel 1. In artikel 129/2 van het besluit van de Regering van de Franse Gemeenschap van 2 mei 2019 tot vaststelling van de vergunnings- en subsidieregeling voor crèches, kinderopvangmilieus en zelfstandige kinder(mede)verzorgers, worden de woorden "en tijdens de periode van 1 november tot en met 31 december 2020" ingevoegd tussen "31 augustus 2020" en ", als gevolg van omstandigheden". Art. 2. Dit besluit heeft uiterking met ingang van 1 november 2020. Art. 3. De Minister van Kind is belast met de uitvoering van dit besluit. Brussel, 12 november 2020. De Minister-president, P.-Y. JEHOLET De Minister van Kind, Gezondheid, Cultuur, Media en Vrouwenrechten, B. LINARD