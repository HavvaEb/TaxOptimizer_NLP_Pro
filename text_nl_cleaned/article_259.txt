Koninklijk besluit waarbij algemeen verbindend wordt verklaard de collectieve arbeidsovereenkomst van 9 december 2020, gesloten in het Paritair Comité voor de banken, betreffende de gelijkstelling van de dagen tijdelijke werkloosheid - COVID-19 (coronavirus) voor de berekening van de jaarlijkse gratificatie 2020 (1) FILIP, Koning der Belgen, Aan allen die nu zijn en hierna wezen zullen, Onze Groet. Gelet op de wet van 5 december 1968 betreffende de collectieve arbeidsovereenkomsten en de paritaire comités, inzonderheid op artikel 28; Gelet op het verzoek van het Paritair Comité voor de banken; Op de voordracht van de Minister van Werk, Hebben Wij besloten en besluiten Wij : Artikel 1. Algemeen verbindend wordt verklaard de als bijlage overgenomen collectieve arbeidsovereenkomst van 9 december 2020, gesloten in het Paritair Comité voor de banken, betreffende de gelijkstelling van de dagen tijdelijke werkloosheid - COVID-19 (coronavirus) voor de berekening van de jaarlijkse gratificatie 2020. Art. 2. De minister bevoegd voor Werk is belast met de uitvoering van dit besluit. Gegeven te Brussel, 25 mei 2021. FILIP Van Koningswege : De Minister van Werk, P.-Y. DERMAGNE _______ Nota (1) Verwijzing naar het Belgisch Staatsblad : Wet van 5 december 1968, Belgisch Staatsblad van 15 januari 1969. Bijlage Paritair Comité voor de banken Collectieve arbeidsovereenkomst van 9 december 2020 Gelijkstelling van de dagen tijdelijke werkloosheid - COVID-19 (coronavirus) voor de berekening van de jaarlijkse gratificatie 2020 (Overeenkomst geregistreerd op 14 januari 2021 onder het nummer 162742/CO/310) Om de impact op de extralegale voordelen van de werknemers in tijdelijke werkloosheid ten gevolge van de COVID-19-crisis te minimaliseren, hebben de sociale partners besloten een collectieve arbeidsovereenkomst te sluiten om deze dagen van tijdelijke werkloosheid wegens overmacht gelijk te stellen voor de berekening van de jaarlijkse gratificatie 2020. Artikel 1. Deze collectieve arbeidsovereenkomst is van toepassing op de werkgevers en werknemers van de ondernemingen die onder de bevoegdheid van het Paritair Comité voor de banken vallen. Art. 2. Voor de toekenning van de jaarlijkse gratificatie betaald in 2020, zoals voorzien in de collectieve arbeidsovereenkomst inzake de jaarlijkse gratificatie van 30 juni 1997 (registratienr. 45528/CO/310) en gewijzigd bij de collectieve arbeidsovereenkomst van 28 januari 2016 (registratienr. 132774/CO/310), worden de dagen van tijdelijke werkloosheid wegens overmacht in verband met de pandemie van het coronavirus voor de berekening van de referentieperiode gelijkgesteld met arbeidsdagen. Als op bedrijfsniveau de jaarlijkse gratificatie is omgezet in een gelijkwaardig voordeel, worden de dagen van tijdelijke werkloosheid wegens overmacht in verband met de pandemie van het coronavirus gelijkgesteld met arbeidsdagen. Het komt aan elke individuele bank toe om de technische uitwerking, de manier en de vorm van deze gelijkstelling te bepalen. Art. 3. Deze collectieve arbeidsovereenkomst wordt gesloten voor de periode van 1 januari 2020 tot 31 december 2020. Art. 4. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering. Gezien om te worden gevoegd bij het koninklijk besluit van 25 mei 2021. De Minister van Werk, P.-Y. DERMAGNE