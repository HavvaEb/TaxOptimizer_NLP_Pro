Besluit van de Vlaamse Regering tot toekenning van een facultatieve subsidie aan de luchthavenexploitatiemaatschappij Antwerpen in het kader van COVID-19 voor het begrotingsjaar 2020 Rechtsgronden Dit besluit is gebaseerd op: - de wet van 16 mei 2003 tot vaststelling van de algemene bepalingen die gelden voor de begrotingen, de controle op de subsidies en voor de boekhouding van de gemeenschappen en de gewesten, alsook voor de organisatie van de controle door het Rekenhof; - het decreet van 26 juni 2020 houdende aanpassing van de algemene uitgavenbegroting van de Vlaamse Gemeenschap voor het begrotingsjaar 2020; - het besluit van de Vlaamse Regering van 2 oktober 2019 tot bepaling van de bevoegdheden van de leden van de Vlaamse Regering; - de Vlaamse Codex Overheidsfinanciën van 29 maart 2019; - het Besluit Vlaamse Codex Overheidsfinanciën van 17 mei 2019. Vormvereisten De volgende vormvereiste(n) zijn vervuld: - De Inspectie van Financiën heeft advies gegeven op 26 juni 2020. - De Vlaamse minister, bevoegd voor het budgettair beleid, heeft zijn akkoord gegeven op 9 juli 2020. Motivering Dit besluit is gebaseerd op de volgende motieven: - gelet de grote impact van COVID-19 op de luchtvaartsector in het algemeen en op de Vlaamse regionale luchthavens in het bijzonder; - gelet de exploitatie van de Vlaamse regionale luchthavens van strategisch belang is voor het Vlaamse Gewest; - gelet het noodzakelijk is dat de regionale luchthavens ondersteund worden opdat ze de COVID-19 crisis kunnen overwinnen. Juridisch kader Dit besluit sluit aan bij de volgende regelgeving: - de wet van 16 mei 2003 tot vaststelling van de algemene bepalingen die gelden voor de begrotingen, de controle op de subsidies en voor de boekhouding van de gemeenschappen en de gewesten, alsook voor de organisatie van de controle door het Rekenhof; - de Vlaamse Codex Overheidsfinanciën van 29 maart 2019; - de tijdelijke kaderregeling inzake staatssteun ter ondersteuning van de economie vanwege de huidige COVID-19 uitbraak (2020/C 91 I/01). Initiatiefnemer Dit besluit wordt voorgesteld door de Vlaamse minister van Mobiliteit en Openbare Werken. Na beraadslaging, DE VLAAMSE REGERING BESLUIT : Artikel 1. Aan de LEM Antwerpen wordt voor het begrotingsjaar 2020 een facultatieve subsidie toegekend van vijfhonderdduizend euro (500.000,00 euro) teneinde de liquiditeit van de LEM Antwerpen te verzekeren gedurende de COVID-19 crisis. Deze toelage wordt aangerekend op begrotingsartikel MB0-1MDH2CA-WT van de algemene uitgavenbegroting van de Vlaamse Gemeenschap voor het begrotingsjaar 2020. Art. 2. Deze toelage zal na ondertekening van dit toelagebesluit en na akkoord van de Europese Commissie i.k.v. staatssteun uitbetaald worden op rekeningnummer BE27 7310 3622 9673 van de Luchthavenexploitatiemaatschappij Antwerpen. Art. 3. De Vlaamse minister, bevoegd voor Mobiliteit en Openbare Werken, is belast met de uitvoering van dit besluit. Brussel, 10 juli 2020. De minister-president van de Vlaamse Regering, J. JAMBON De Vlaamse minister van Mobiliteit en Openbare Werken,, L. PEETERS