Besluit van de Waalse Regering tot wijziging van het besluit van de Waalse Regering van 24 september 2020 tot instelling van een categorie van conjunctureel beschermde afnemers van elektriciteit en gas op korte termijn in het kader van de COVID-19-crisis De Waalse Regering, Gelet op het decreet van 12 april 2001 betreffende de organisatie van de gewestelijke elektriciteitsmarkt, artikel 33, § 2, gewijzigd bij het decreet van 11 april 2014; Gelet op het decreet van 19 december 2002 betreffende de organisatie van de gewestelijke gasmarkt, artikel 31bis, § 2, laatst gewijzigd bij het decreet van 21 mei 2015; Gelet op het besluit van de Waalse Regering van 24 september 2020 tot instelling van een categorie van conjunctureel beschermde afnemers van elektriciteit en gas op korte termijn in het kader van de COVID-19-crisis; Gelet op het rapport van 21 januari 2020 opgemaakt overeenkomstig artikel 3, 2°,  van het decreet van 11 april 2014 houdende uitvoering van de resoluties van de Vrouwenconferentie van de Verenigde Naties die in september 1995 in Peking heeft plaatsgehad en tot integratie van de genderdimensie in het geheel van de gewestelijke beleidslijnen; Gelet op de adviesaanvraag binnen een termijn van dertig dagen, gericht aan de Raad van State op 26 februari 2021, overeenkomstig artikel 84, § 1, eerste lid, 2°,  van de wetten op de Raad van State, gecoördineerd op 12 januari 1973; Gelet op het gebrek aan adviesverlening binnen die termijn; Gelet op artikel 84, § 4, tweede lid, van de wetten op de Raad van State, gecoördineerd op 12 januari 1973; Gelet op het advies van de "CWaPE", gegeven op 11 maart 2021; Overwegende dat de uitzonderlijke gezondheidscrisis in verband met COVID-19 die België momenteel doormaakt en de huidige en toekomstige maatregelen die zijn genomen om de verspreiding van het virus in de bevolking te beperken, het noodzakelijk maken om de verplaatsingen van allen te beperken en telewerken te verplichten; Overwegende dat het nu nodig is om dringend te zorgen voor toegang tot voldoende energie voor iedereen op elk moment; Gelet op het advies van de beleidsgroep "Energie", gegeven op 12 maart 2021; Op de voordracht van de Minister van Energie; Na beraadslaging, Besluit : Artikel 1. In artikel 2, 2°,  van het besluit van de Waalse Regering van 24 september 2020 tot vaststelling van een categorie conjunctureel beschermde afnemers van elektriciteit en gas op korte termijn in het kader van de COVID 19-crisis, worden de woorden "en in 2021" ingevoegd tussen de woorden "in 2020" en "een financiële uitkering". Art. 2. In artikel 3 van het besluit van de Waalse Regering van 24 september 2020 tot instelling van een categorie van conjunctureel beschermde afnemers van elektriciteit en gas op korte termijn in het kader van de COVID-19-crisis, worden de volgende wijzigingen aangebracht: a) in het eerste lid, worden de woorden "31 maart 2021" vervangen door de woorden "31 december 2021"; b) in lid 3, 2°,  worden de woorden "31 maart 2021" vervangen door de woorden "31 december 2021". Art. 3. In artikel 6 van hetzelfde besluit, in het eerste lid, worden de woorden "31 maart 2021" vervangen door de woorden "31 december 2021". Art. 4. Een artikel 8 wordt ingevoegd "Alle onderbrekingsprocedures worden opgeschort van 1 april tot 30 juni 2021, behalve om veiligheidsredenen" Art. 5.  In bijlage I van hetzelfde besluit, worden de woorden "31 maart 2021" vervangen door de woorden "31 december 2021". Art. 6. Dit besluit treedt in werking op 1 april 2021. Art. 7. De Minister bevoegd voor Energie is belast met de uitvoering van dit besluit. Namen, 1 april 2021. Voor de Regering: De Minister-President, E. DI RUPO De Minister van Klimaat, Energie en Mobiliteit, Ph. HENRY