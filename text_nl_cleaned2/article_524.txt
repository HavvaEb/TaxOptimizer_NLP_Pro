Besluit van de Brusselse Hoofdstedelijke Regering betreffende steun aan de culturele en creatieve instellingen zonder winstoogmerk in het kader van de COVID-19-gezondheidscrisis De Brusselse Hoofdstedelijke Regering, Gelet op de ordonnantie van 3 mei 2018 betreffende de steun voor de economische ontwikkeling van ondernemingen, artikel 28; Gelet op het feit dat de COVID-19-gezondheidscrisis beschouwd moet worden als een buitengewone gebeurtenis in de zin van artikel 28 van de ordonnantie van 3 mei 2018 betreffende de steun voor de economische ontwikkeling van ondernemingen; Gelet op de gelijkekansentest, uitgevoerd op 3 juni 2021; Gelet op het advies van de Inspecteur van Financiën, gegeven op 7 juni 2021; Gelet op de akkoordbevinding van de minister van Begroting, gegeven op 16 juin 2021; Gelet op het advies van de Economische en Sociale Raad voor het Brussels Hoofdstedelijk Gewest, gegeven op 2 juli 2021; Gelet op de hoogdringendheid, aangezien de COVID-19-gezondheidscrisis economische gevolgen heeft voor de culturele en creatieve instellingen zonder winstoogmerk, waarvan het overleven op erg korte termijn op het spel staat; Dat het past maatregelen te treffen om het voortbestaan van actoren te garanderen die culturele of creatieve activiteiten met een rechtstreeks of onrechtstreeks doel van algemeen belang verrichten; Dat de steunmaatregel zo snel mogelijk moet worden uitbetaald; een spoedbehandeling is bijgevolg gerechtvaardigd; Op de voordracht van de minister van de Brusselse Hoofdstedelijke Regering bevoegd voor Werk; Na beraadslaging, Besluit : HOOFDSTUK 1. -  Algemene bepaling Artikel 1. Voor de toepassing van dit besluit wordt verstaan onder: 1°  creatieve en culturele instellingen zonder winstoogmerk: de rechtspersoon die een activiteit zonder winstoogmerk uitoefent als bedoeld in de bijlage bij dit besluit; 2°  de minister: de minister van de Brusselse Hoofdstedelijke Regering bevoegd voor Werk; 3°  verordening: de verordening (EU) nr. 1407/2013 van de Commissie van 18 december 2013 betreffende de toepassing van de artikelen 107 en 108 van het Verdrag betreffende de werking van de Europese Unie op de-minimissteun, bekendgemaakt in het Publicatieblad van de Europese Unie L352 van 24 december 2013; 4°  BEW: Brussel Economie en Werkgelegenheid bij de Gewestelijke Overheidsdienst Brussel; 5°  AVG: de verordening (EU) 2016/679 van het Europees Parlement en de Raad van 27 april 2016 betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van die gegevens en tot intrekking van Richtlijn 95/46/EG (algemene verordening gegevensbescherming). HOOFDSTUK 2. -  Voorwaarden en vorm van de steun Art. 2. In afwijking van artikel 2, 6°  van de ordonnantie van 3 mei 2018 betreffende de steun voor de economische ontwikkeling van ondernemingen, kent de Minister steun toe aan de creatieve en culturele instellingen zonder winstoogmerk die getroffen zijn door de noodmaatregelen die werden genomen om de verdere verspreiding van het COVID-19-virus in te dijken. De verordening bepaalt de toekenningsvoorwaarden voor de steun. Art. 3. De steun bestaat uit een eenmalige premie van 3.000 euro, die overeenkomstig de volgende voorwaarden aan de aanvrager wordt toegekend: 1°  een inkomstenverlies hebben geleden door de toepassing van de maatregelen die werden genomen om de verdere verspreiding van het COVID-19-virus in te dijken, en die de jaaromzet en de draagkracht met betrekking tot de vaste kosten beïnvloeden; 2°  op het grondgebied van het Brussels Hoofdstedelijk Gewest over minstens een bedrijfszetel beschikken; 3°  een sociaal oogmerk hebben dat in de statuten is opgenomen en dat niet van economische en commerciële aard is; 4°  op 30 juni 2021 een activiteit uitoefenen die onder de NACE-codes van de bijlage bij dit besluit valt; 5°  op 30 juni 2021 ten hoogste vijf VTE's in loondienst hebben; 6°  niet over overgedragen winsten of niet-toegewezen reserves beschikken van meer dan 10.000 euro bij de afsluiting van de rekeningen op 31 december 2020; 7°  in 2021 geen premie of premies hebben gekregen als bedoeld in de volgende besluiten: a) het besluit van de Brusselse Hoofdstedelijke Regering van 26 januari 2021 betreffende steun aan ondernemingen die een contactberoep en een recreatieve activiteit uitoefenen, en die een autorijschool uitbaten in het kader van de gezondheidscrisis COVID-19; b) het besluit van de Brusselse Hoofdstedelijke Regering van 16 februari 2021 betreffende steun aan ondernemingen die niet-essentiële activiteiten uitoefenen in het kader van de gezondheidscrisis COVID-19; c) het besluit van de Brusselse Hoofdstedelijke Regering van 15 april 2021 betreffende steun aan de ondernemingen van de sectoren van de discotheken, de restaurants en cafés en sommige van hun leveranciers, de evenementen, de cultuur, het toerisme en de sport in het kader van de gezondheidscrisis COVID-19; d) het besluit van de Brusselse Hoofdstedelijke Regering van 27 mei 2021 betreffende steun aan de ondernemingen van de sectoren van de discotheken, de restaurants en cafés en sommige van hun leveranciers, de evenementen, de cultuur, het toerisme, de sport en het personenvervoer in het kader van de gezondheidscrisis COVID-19. Art. 4. Is uitgesloten van de steun of desgevallend gehouden tot de terugbetaling ervan, de aanvrager of de begunstigde: 1°  aan wie een sanctie wordt opgelegd op grond van artikel 26 van het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken, of elke andere regelgeving die het vervangt of waardoor het wordt vervangen; 2°  die niet alle toepasselijke verplichtingen van het sociaal, arbeids- en milieurecht naleeft; 3°  tegen wie op 30 juin 2021 al een faillissements- of vereffeningsprocedure was opgestart, of die in staat van faillissement of van vereffening verkeert, zijn werkzaamheden heeft gestaakt, een gerechtelijke reorganisatie ondergaat, of aangifte heeft gedaan van zijn faillissement, ten aanzien van wie een procedure van vereffening of gerechtelijke reorganisatie loopt, of die in een vergelijkbare toestand verkeert ingevolge een soortgelijke procedure die bestaat in andere nationale reglementeringen; 4°  die opzettelijk valse of onjuiste inlichtingen verstrekt; 5°  die zich in een van de gevallen bevindt als bedoeld in artikel 3, § 1, eerste lid, van de ordonnantie van 8 oktober 2015 houdende algemene regels betreffende de inhouding, de terugvordering en de niet-vereffening van subsidies op het vlak van werkgelegenheid en economie, zolang hij de subsidies als bedoeld in voornoemde ordonnantie niet terugbetaalt overeenkomstig de regels bedoeld in artikel 4 ervan; § °  die, in 2021, in het kader van de COVID-19-gezondheidscrisis steun heeft aangevraagd bij een ander gewest, een gemeenschap of een instelling van openbaar nut die van een van deze entiteiten afhangt, en daartoe de voorwaarden vervult. Vanaf de datum van steunverlening moet de begunstigde de voorwaarden als bedoeld in het eerste lid gedurende drie jaar naleven. HOOFDSTUK 3. -  Procedure voor het dossieronderzoek wat de steunaanvragen en -uitbetalingen betreft Art. 5. De aanvrager dient uiterlijk op 5 september 2021 zijn steunaanvraag in bij BEW en vult daartoe het formulier in dat BEW op zijn website ter beschikking stelt. Op straffe van niet-ontvankelijkheid voegt de aanvrager de volgende gegevens bij zijn aanvraag: 1°  een verklaring op erewoord of een boekhoudkundig attest aangaande de daadwerkelijke terugval van zijn activiteiten; 2°  de op 31 december van het afgelopen boekjaar afgesloten en door de algemene vergadering goedgekeurde resultaatrekeningen en balansen in het geval dat ze niet door de Nationale Bank van België gepubliceerd werden; 3°  een verklaring betreffende andere ontvangen steun tegen de achtergrond van de tijdelijke kaderregeling inzake staatssteun en alle andere onder de verordening of andere de-minimisverordeningen vallende steun aan die de onderneming gedurende de twee voorafgaande belastingjaren en het lopende belastingjaar heeft ontvangen. Art. 6. De toekenningsbeslissing wordt binnen de maand van de ontvangst van de steunaanvraag door BEW betekend, met de vermelding dat de steun wordt verleend overeenkomstig de de-minimisverordening wordt verleend. Art. 7. De steun wordt vereffend in een enkele schijf. Art. 8.  § 1. § 1. Het beheer en de controle van de aanvragen kan, om de in de aanvraag opgegeven gegevens te controleren of aan te vullen, de verwerking van de volgende categorieën van persoonsgegevens betreffen: 1°  de identificatie- en contactgegevens van de personen die namens de aanvragers de aanvraag indienen; 2°  de identificatie-, adres- en contactgegevens van de zelfstandige ondernemingen natuurlijk persoon die de premie aanvragen; 3°  de identificatiegegevens van de zelfstandige zaakvoerders van de aanvragers; 4°  de identificatiegegevens en gegevens betreffende de sociale zekerheidssituatie van de begunstigden van het overbruggingsrecht voor 2021; 5°  de gegevens betreffende strafrechtelijke en administratieve sancties en feiten van de aanvragers en begunstigden bedoeld in artikel 4, 1°. In het kader van het beheer en de controle van de aanvragen, is BEW gemachtigd om het rijksregisternummer te gebruiken, in overeenstemming met artikel 8, § 1, lid 3, van de wet van 8 augustus 1983 tot regeling van een Rijksregister van de natuurlijke personen. § 2. BEW is de verwerkingsverantwoordelijke voor de persoonsgegevens bedoeld in § 1. BEW kan de persoonsgegevens, en andere gegevens, bekomen van de aanvrager of van een andere overheidsinstantie. § 3. De maximale bewaringstermijn voor persoonsgegevens die op grond van deze bepaling worden verwerkt, bedraagt drie jaar, behalve voor persoonsgegevens die eventueel nodig zouden zijn voor de behandeling van geschillen met de steunaanvrager, gedurende de tijd die nodig is om dergelijke geschillen te behandelen. HOOFDSTUK 4. -  Controle en terugbetaling van de steun Art. 9. De gewestelijke werkgelegenheidsinspecteurs van het bestuur als bedoeld in artikel 1, 4°  van het besluit van de Brusselse Hoofdstedelijke Regering van 9 juni 2016 houdende bepaling van de met het toezicht en de controle belaste overheden in werkgelegenheidsaangelegenheden en houdende nadere regels met betrekking tot de werking van deze overheden, worden belast met het toezicht op en de controle van de naleving van dit besluit. Art. 10. Deze inspecteurs voeren deze controle of dit toezicht uit overeenkomstig de bepalingen van de ordonnantie van 30 april 2009 betreffende het toezicht op de reglementeringen inzake werkgelegenheid die tot de bevoegdheid van het Brussels Hoofdstedelijk Gewest behoren en de invoering van administratieve geldboeten toepasselijk in geval van inbreuk op deze reglementeringen. Art. 11. De bepalingen van de ordonnantie van 8 oktober 2015 houdende algemene regels betreffende de inhouding, de terugvordering en de niet-vereffening van subsidies op het vlak van werkgelegenheid en economie alsook de uitvoeringsmaatregelen ervan gelden voor de door dit besluit ingevoerde steun. HOOFDSTUK 5. -  Slotbepalingen Art. 12. Dit besluit treedt in werking op de dag van de bekendmaking ervan in het Belgisch Staatsblad. Art. 13. De minister bevoegd voor Werk wordt belast met de uitvoering van dit besluit. Brussel, 15 juli 2021. Voor de Brusselse Hoofdstedelijke Regering: De Minister-President van de Brusselse Hoofdstedelijke Regering, R. VERVOORT De Minister van de Brusselse Hoofdstedelijke Regering belast met Werk, B. CLERFAYT Annexe. - Activités éligibles à l'aide Bijlage. - Activiteiten die in aanmerking komen voor de steun Code NACE BEL 2008 Description NACE BEL 2008 code Beschrijving 14110 Fabrication de vêtements en cuir 14110 Vervaardiging van kleding van leer 14120 Fabrication de vêtements de travail 14120 Vervaardiging van werkkleding 14130 Fabrication d'autres vêtements de dessus 14130 Vervaardiging van andere bovenkleding 14140 Fabrication de vêtements de dessous 14140 Vervaardiging van onderkleding 14191 Fabrication de chapeaux et de bonnets 14191 Vervaardiging van hoeden en petten 14199 Fabrication d'autres vêtements et accessoires n.c.a. 14199 Vervaardiging van andere kleding en toebehoren, n.e.g. 14200 Fabrication d'articles en fourrure 14200 Vervaardiging van artikelen van bont 14310 Fabrication d'articles chaussants à mailles 14310 Vervaardiging van gebreide en gehaakte kousen en sokken 14390 Fabrication d'autres articles à mailles 14390 Vervaardiging van andere gebreide en gehaakte kleding 15110 Apprêt et tannage des cuirs; préparation et teinture des fourrures 15110 Looien en bereiden van leer; bereiden en verven van bont 15120 Fabrication d'articles de voyage, de maroquinerie et de sellerie 15120 Vervaardiging van koffers, tassen en dergelijke en van zadel- en tuigmakerswerk 15200 Fabrication de chaussures 15200 Vervaardiging van schoeisel 16292 Fabrication d'objets en liège, vannerie et sparterie 16292 Vervaardiging van artikelen van kurk, riet of vlechtwerk 18110 Imprimerie de journaux 18110 Krantendrukkerijen 18120 Autre imprimerie (labeur) 18120 Overige drukkerijen 18130 Activités de prépresse 18130 Prepress- en premediadiensten 18140 Reliure et activités annexes 18140 Binderijen en aanverwante diensten 18200 Reproduction d'enregistrements 18200 Reproductie van opgenomen media 27402 Fabrication d'appareils d'éclairage électrique 27402 Vervaardiging van verlichtingsapparaten 32121 Travail du diamant 32121 Bewerken van diamant 32122 Travail des pierres précieuses (sauf le diamant) et des pierres semi-précieuses 32122 Bewerken van edelstenen (m.u.v. diamant) en van halfedelstenen 32123 Fabrication d'articles de joaillerie et de bijouterie 32123 Vervaardiging van sieraden 32124 Fabrication d'articles d'orfèvrerie 32124 Vervaardiging van edelsmeedwerk 32129 Fabrication d'autres articles en métaux précieux 32129 Vervaardiging van overige artikelen van edele metalen 32130 Fabrication d'articles de bijouterie de fantaisie et d'articles similaires 32130 Vervaardiging van imitatiesieraden en dergelijke artikelen 32200 Fabrication d'instruments de musique 32200 Vervaardiging van muziekinstrumenten 58110 Edition de livres 58110 Uitgeverijen van boeken 58130 Edition de journaux 58130 Uitgeverijen van kranten 58140 Edition de revues et de périodiques 58140 Uitgeverijen van tijdschriften 58190 Autres activités d'édition 58190 Overige uitgeverijen 58210 Edition de jeux électroniques 58210 Uitgeverijen van computerspellen 59111 Production de films cinématographiques 59111 Productie van bioscoopfilms 59112 Production de films pour la télévision 59112 Productie van televisiefilms 59113 Production de films autres que cinématographiques et pour la télévision 59113 Productie van films, m.u.v. bioscoop- en televisiefilms 59114 Production de programmes pour la télévision 59114 Productie van televisieprogramma's 59120 Post-production de films cinématographiques, de vidéo et de programmes de télévision 59120 Activiteiten in verband met films en video- en televisieprogramma's na de productie 59130 Distribution de films cinématographiques, de vidéo et de programmes de télévision 59130 Distributie van films en video- en televisieprogramma's 59140 Projection de films cinématographiques 59140 Vertoning van films 59201 Production d'enregistrements sonores 59201 Maken van geluidsopnamen 59202 Studios d'enregistrements sonores 59202 Geluidsopnamestudio's 59203 Edition musicale 59203 Uitgeverijen van muziekopnamen 59209 Autres services d'enregistrements sonores 59209 Overige diensten in verband met het maken van geluidsopnamen 60100 Diffusion de programmes radio 60100 Uitzenden van radioprogramma's 60200 Programmation de télévision et télédiffusion 60200 Programmeren en uitzenden van televisieprogramma's 74101 Création de modèles pour les biens personnels et domestiques 74101 Ontwerpen van textielpatronen, kleding, juwelen, meubels en decoratieartikelen 74102 Activités de design industriel 74102 Activiteiten van industriële designers 74103 Activités de design graphique 74103 Activiteiten van grafische designers 74104 Décoration d'intérieur 74104 Activiteiten van interieurdecorateurs 74105 Décoration d'étalage 74105 Activiteiten van decorateur-etalagisten 74109 Autres activités spécialisées de design 74109 Overige activiteiten van gespecialiseerde designers 74201 Production photographique, sauf activités des photographes de presse 74201 Activiteiten van fotografen, met uitzondering van persfotografen 74209 Autres activités photographiques 74209 Overige fotografische activiteiten 77294 Location et location-bail de textiles, d'habillement, de bijoux et de chaussures 77294 Verhuur en lease van textiel, kleding, sieraden en schoeisel 90011 Réalisation de spectacles par des artistes indépendants 90011 Beoefening van uitvoerende kunsten door zelfstandig werkende artiesten 90012 Réalisation de spectacles par des ensembles artistiques 90012 Beoefening van uitvoerende kunsten door artistieke ensembles 90021 Promotion et organisation de spectacles vivants 90021 Promotie en organisatie van uitvoerende kunstevenementen 90022 Conception et réalisation de décors 90022 Ontwerp en bouw van podia 90023 Services spécialisés du son, de l'image et de l'éclairage 90023 Gespecialiseerde beeld-, verlichtings- en geluidstechnieken 90029 Autres activités de soutien au spectacle vivant 90029 Overige ondersteunende activiteiten voor de uitvoerende kunsten 90031 Création artistique, sauf activités de soutien 90031 Scheppende kunsten, m.u.v. ondersteunende diensten 90032 Activités de soutien à la création artistique 90032 Ondersteunende activiteiten voor scheppende kunsten 90041 Gestion de salles de théâtre, de concerts et similaires 90041 Exploitatie van schouwburgen, concertzalen en dergelijke 90042 Gestion de centres culturels et de salles multifonctionnelles à vocation culturelle 90042 Exploitatie van culturele centra en multifunctionele zalen ten behoeve van culturele activiteiten 91011 Gestion des bibliothèques, des médiathèques et des ludothèques 91011 Bibliotheken,mediatheken en ludotheken 91012 Gestion des archives publiques 91012 Openbare archieven 91020 Gestion des musées 91020 Musea 91030 Gestion des sites et monuments historiques et des attractions touristiques similaires 91030 Exploitatie van monumenten en dergelijke toeristenattracties Gezien om gevoegd te worden bij het bijzonderemachtenbesluit van de Brusselse Hoofdstedelijke Regering betreffende steun aan de culturele en creatieve instellingen zonder winstoogmerk in het kader van de COVID-19-gezondheidscrisis, Brussel, 15 juli 2021. Voor de Brusselse Hoofdstedelijke Regering: De Minister-President van het Brussels Hoofdstedelijk Gewest, R. VERVOORT De Minister van de Brusselse Hoofdstedelijke Regering bevoegd voor Werk, B. CLERFAYT